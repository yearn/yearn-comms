---
layout: post
title: "Ενημερωτικό Δελτίο του Yearn Finance #59"
categories: [Newsletters]
image:
  src: ./cover.png
  width: 1000
  height: 500
author: Yearn
date: '2022-04-06'
translator: giosereth
---

### Για την εβδομάδα που τελειώνει στις 5 Απριλίου του 2022

![](./cover.png?w=1000&h=500)

Καλώς ήρθατε στην 59η έκδοση του ενημερωτικού δελτίου τoυ Yearn Finance. Στόχος μας με αυτό το ενημερωτικό δελτίο είναι να ενημερώνουμε την κοινότητα του Yearn και την ευρύτερη κρύπτο-κοινότητα για τα τελευταία νέα, συμπεριλαμβανομένων των νέων προϊόντων, των αλλαγών στη διακυβέρνηση και των ενημερώσεων του οικοσυστήματος. Αν ενδιαφέρεστε να μάθετε περισσότερα για το Yearn Finance, ακολουθήστε τους επίσημους λογαριασμούς μας στο [Twitter](https://twitter.com/iearnfinance) και στο [Medium](https://medium.com/iearn).

## Περίληψη

- Παρουσιάζουμε το νεότερο και πιο ισχυρό Vault μας
- Συζητώντας στρατηγικές με τoν Facu στο ETHDubai
- Συμμετέχοντας στο DAO του Yearn: Onboarding
- Πώς το Yearn χρησιμοποιεί το Tenderly
- Οι Συντελεστές του Yearn
- Το Σχολείο του YFI 
- Θησαυροφυλάκια στο Yearn 
- Τα Νέα του Οικοσυστήματος

# Παρουσιάζουμε το νεότερο και πιο ισχυρό Vault μας

![](./image2.png?w=900&h=473)

Το νεότερο Curve Rocket Pool vault είναι διαθέσιμο και μπορείτε να κερδίσετε ανταμοιβές ETH και από τις 2 πλευρές του Curve Finance pool με το Rocket Pool ETH (rETH) και το Lido stETH (wstETH). Δεδομένου ότι και στις δύο πλευρές της δεξαμενής βρίσκονται ρευστά token staked ETH, θα κερδίσετε ανταμοιβές staking από το Ethereum, εκπομπές από το $CRV και αμοιβές συναλλαγών από το Curve. Το Yearn θα συλλέγει και θα επανακαταθέτει αυτόματα τις εκπομπές CRV και CVX στο θησαυροφυλάκιο για να αυξήσει την απόδοσή σας.

Χρησιμοποιήστε το Yearn Zaps για να καταθέσετε οποιοδήποτε μεγάλο token ($ETH, $USDC, κ.λπ.) σε αυτό το θησαυροφυλάκιο. Το Zaps θα μετατρέψει αυτόματα την κατάθεσή σας σε rETH+wstETH, θα την συγκεντρώσει στο Curve και θα την κάνει stake στο Yearn με μία μόνο συναλλαγή.

Ή μπορείτε να μπείτε στο Curve Rocket Pool χειροκίνητα καταθέτοντας Rocket Pool ETH (rETH) + Lido stETH (wstETH) στο Curve ή καταθέτοντας τα token σας rETH+wstETH LP στο Yearn.

Χρησιμοποιήστε το τώρα στο [https://yearn.finance/#/vaults](https://yearn.finance/#/vaults)

# Συζητώντας τις στρατηγικές με τον Facu στο ETHDubai

![](./image3.jpg?w=1024&h=512)

Στην πρόσφατη εκδήλωση στο ETHDubai, ο συνεργάτης του Yearn, saltyfacu, ανέλυσε τη γενική ουσία των στρατηγικών του Yearn, της βασικής μας δραστηριότητάς.

Συζήτησε τις σχέσεις μεταξύ των Vaults, τα οποία είναι ERC-20 γραμμένα σε Vyper, και των Στρατηγικών, του λογιστικού μέρους του Yearn γραμμένο σε Solidity. Οι στρατηγικές κάνουν όλη τη βαριά δουλειά για το οικοσύστημα του Yearn και, για παράδειγμα, το yvUSDC είναι ένα vault που χρησιμοποιεί έως και 20 στρατηγικές. 

Η κάθε στρατηγική φέρει διαφορετική κατανομή κεφαλαίου και μπορεί να συνδεθεί χωρίς κεφάλαιο. Η ροή εδώ είναι ως εξής: οι χρήστες αλληλεπιδρούν με τα token του θησαυροφυλακίου, τα οποία έχουν υποκείμενες στρατηγικές για την αλληλεπίδρασή τους με άλλα πρωτόκολλα και αποκεντρωμένα ανταλλακτήρια (dexes).

Για να γράψετε μια στρατηγική, θα χρειαστείτε το git, το eth-brownie, το ganache, το αποθετήριο brownie-strategy-mix και VS κώδικα. Όσον αφορά την εμπειρία, θα χρειαστείτε κάποιες γνώσεις προγραμματισμού, ολοκλήρωση του επιπέδου 4 και άνω του CryptoZombies, κατανόηση του τρόπου αλληλεπίδρασης των πρωτοκόλλων της Αποκεντρωμένης Οικονομίας (DeFi) και πολλή θέληση.

Η ολοκλήρωση και η δημοσίευση μιας στρατηγικής απαιτεί έξι βήματα: δέουσα επιμέλεια, κωδικοποίηση, αξιολόγηση από άλλους προγραμματιστές, πειραματισμός, επιθεώρηση του κώδικα από τη βασική ομάδα προγραμματιστών του Yearn/επιτροπή για το ασφαλές yield farming και, στη συνέχεια, παραγωγή της στρατηγικής. Μετά από όλα αυτά, πρέπει να παραμείνετε ενεργός και να παρακολουθείτε τη στρατηγική για να βεβαιωθείτε ότι όλα λειτουργούν όπως πρέπει.

Δείτε ολόκληρη τη διάλεξη [εδώ](https://youtu.be/ooYgIMlqITQ?t=21266), ξεκινώντας από το 5:54:26.

Σας προσκαλούμε να συμμετάσχετε, να δώσετε τα σχόλιά σας και να συμμετάσχετε στην κοινότητα του Yearn, σε [Discord](https://discord.gg/8rF374XkXy), [Twitter](http://twitter.com/iearnfinance), ή [Github](http://github.com/yearn). Ελάτε να χτίσετε μαζί μας.

# Συμμετοχή στο DAO του Yearn: Onboarding

![](./image4.png?w=1024&h=768)

Σε αυτό το άρθρο, οι Cryptouf και Farrahmay προσφέρουν μια εισαγωγή στη διαδικασία ένταξης σε ένα DAO, και πιο συγκεκριμένα στο DAO του Yearn. Διαβάστε παρακάτω μια περίληψη του διαλόγου τους.

Τι πρέπει να έχει κατά νου ένας νέος συμμετέχων όταν παίρνει την απόφαση να ενταχθεί σε ένα DAO; Ο ενδιαφερόμενος θα πρέπει σίγουρα να ερευνήσει το DAO στον οποίο θέλει ενταχθεί καθώς και το ήθος του.

Δεδομένης της εισροής νέων ανθρώπων καθημερινά στο web3, φαντάζομαι ότι μπορεί να υπάρξει μια έκρηξη νέων συνεργατών σε κανάλια όπως το Discord, το Telegram και το Twitter. Τι κάνει το Yearn για να προετοιμάσει τους συνεισφέροντες ώστε να επιτύχουν; Θεωρούμε σημαντικό να καταστήσουμε σαφή την αποστολή και τους στόχους μας, κάτι που ελπίζουμε ότι θα προσελκύσει τους κατάλληλους ανθρώπους να συνεισφέρουν στο Yearn.

Η ένταξη (onboarding) μπορεί να σημαίνει διαφορετικά πράγματα σε διαφορετικά DAO. Πώς ορίζει κανείς την ένταξη (onboarding) σε ένα DAO;  Έχει το Yearn ένα επίσημο σχέδιο ένταξης για τους νέους συνεργάτες; Η διαδικασία ένταξής μας χρησιμοποιεί τα εξής 4 στοιχεία- συμμόρφωση, αποσαφήνιση, κουλτούρα και σύνδεση.

Τι πρέπει να κάνουν οι συνεισφέροντες για να βεβαιωθούν ότι θα επιτύχουν όταν συμμετέχουν σε ένα DAO; Κάθε άτομο που συμμετέχει σε ένα DAO έχει διαφορετικά επίπεδα γνώσης και εξοικείωσης με το Web3, το DeFi, το προγραμματισμό, τα DAO. Η επιτυχής συμμετοχή και συνεισφορά σε ένα DAO απαιτεί κάποιος να είναι αυτοδίδακτος, να μη φοβάται να μιλήσει και να κάνει ερωτήσεις.

Το πρώτο κύμα των ανθρώπων που εντάχθηκαν σε κάποιο DAO ανησυχούσε λιγότερο για την αποζημίωση, αλλά αντίθετα επικεντρώθηκε στην οικοδόμηση του πλαισίου και των θεμελίων του DAO. Καθώς εντάσσονται νέα κύματα δημιουργών και συμμετεχόντων η αποζημίωση αποτελεί κρίσιμο παράγοντα για να διασφαλιστεί ότι τα άτομα αισθάνονται ότι ανταμείβονται για τη δουλειά τους και μπορούν να αφιερώσουν τον χρόνο που απαιτείται για να βοηθήσουν το DAO να αναπτυχθεί μακροπρόθεσμα. Το Yearn χρησιμοποιεί το Coordinape για να ανταμείψει τα μέλη του DAO για τις συνεισφορές τους. Μπορείτε να μοιραστείτε περισσότερες πληροφορίες σχετικά με τον τρόπο με τον οποίο η Yearn Finance χρησιμοποιεί το Coordinape και τυχόν πλεονεκτήματα/μειονεκτήματα του εργαλείου; Το Coordinape είναι ένα εργαλείο για τα DAOs για την παροχή κινήτρων, την ανταμοιβή και την αξιολόγηση των συνεισφερόντων στην κοινότητα. 

Το Coordinape έχει μια λειτουργία όπου τα μέλη της κοινότητας μπορούν να εγγυηθούν για άτομα, έτσι ώστε όλα τα μέλη να έχουν τη δυνατότητα να προσθέσουν κάποιον στον κύκλο των συμμετεχόντων. Αυτό το χαρακτηριστικό είναι μεν καταπληκτικό για την αποκέντρωση, αλλά από την άλλη όσο περισσότερα μέλη έχει ένας κύκλος, τόσο πιο εύκολο γίνετε κάποιος να δράσει ενάντια στις αρχές της κοινότητας και να εγγυηθεί για τους φίλους του, εμπαίζοντας την κοινότητα. Τι κάνει το Yearn για να το αποφύγει αυτό ; Ορισμένα μέλη μπορεί να συμμετέχουν για μερικούς μήνες και στη συνέχεια να εγκαταλείψουν το DAO ή απλά να είναι λιγότερο ενεργά για μερικούς μήνες (για οποιονδήποτε λόγο!). Σε έναν ουτοπικό κόσμο, τα μέλη θα πρέπει σαφώς να το αναφέρουν αυτό σε άλλα μέλη, προκειμένου να λαμβάνουν λιγότερες ανταμοιβές, ή θα μπορούσαν ακόμη και να επιλέξουν να μην συμμετέχουν στον κύκλο, ώστε να μην ανταμείβονται καθώς δεν εργάστηκαν κατά τη διάρκεια ορισμένων περιόδων. Αλλά είναι όντως έτσι τα πράγματα; Κάθε εργαλείο μπορεί να εμπαιχθεί, έτσι και το Coordinape δεν αποτελεί εξαίρεση.

Δείτε ολόκληρο το άρθρο [εδώ](https://mirror.xyz/cryptouf.eth/WRXKCZmEQvh1kqcn4U4HnY-BjDZQGAEjr1yyAOnHngc). Ιδιαίτερες ευχαριστίες στον συγγραφέα Cryptouf και στον συνεργάτη του Yearn, Farrahmay για τις απόψεις τους.

# Πως το Yearn χρησιμοποιεί το Tenderly

![](./image5.png?w=1200&h=675)

Οι φοιτητές νομικής χρησιμοποιούν το adderall. Οι στρατηγικοί αναλυτές χρησιμοποιούν το Tenderly. Με εργαλεία παρακολούθησης, ειδοποίησης, εντοπισμού σφαλμάτων και ανάλυσης περιστατικών, το Tenderly μετατρέπει τους απανταχού σκληροπυρηνικούς χρήστες της Αποκεντρωμένης Οικονομίας (DeFi) σε υπεράνθρωπους.

Αλλά επιπλέον είναι τόσο απλό, που ο καθένας μπορεί να το χρησιμοποιήσει. Στην τελευταία του ανάρτηση, ο συνεργάτης του Yearn, MarcoWorms, μας καθοδηγεί στη διαδικασία ρύθμισης των ειδοποιήσεων για το Telegram για σχεδόν οποιαδήποτε ενέργεια που λαμβάνει χώρα στην αλυσίδα μπλοκ σε όλες τις κορυφαίες EVM αλυσίδες μπλοκ. Δεν χρειάζεται καθόλου η γνώση προγραμματισμού γι’ αυτό.

Κάντε κλικ [εδώ](https://medium.com/iearn/setup-notifications-for-blockchain-transactions-with-tenderly-407a3df6e1ba) για ένα πραγματικό παράδειγμα Ο Worms σας δείχνει ακριβώς πώς να ρυθμίσετε ένα bot στο Telegram που παρακολουθεί τις καταθέσεις και τις αναλήψεις από το $SPELL yVault και σας ειδοποιεί σε πραγματικό χρόνο όταν συμβαίνουν αυτές οι συναλλαγές.

Το τι επιπλέον θα ρυθμίσετε με αυτό εξαρτάται από εσάς.

# Συντελεστές του Yearn

![](./image6.jpg?w=800&h=510)

Αν το Yearn εκτιμά ένα χαρακτηριστικό περισσότερο από οποιοδήποτε άλλο, αυτό είναι η προθυμία για δράση. Είναι τόσο βαθιά ριζωμένη στην κουλτούρα του Yearn, που αποκαλούμε τους πιο δραστήριους συνεργάτες μας *Doers*. Είναι ένα ουσιαστικό και ένας χαρακτηρισμός, αλλά είναι κάτι περισσότερο από αυτό... είναι μια εντολή για δράση.

Ως αποκεντρωμένο DAO, το Yearn δεν έχει αφεντικά, δεν έχει ενδυματολογικούς κώδικες, δεν έχει προαγωγές ή εξόδους για γκολφ με τον CEO. Το Yearn έχει μόνο συντελεστές, ανθρώπους που συνεισφέρουν σε αυτό. Όπως συμβαίνει με κάθε DAO, υπάρχουν διαφορετικά επίπεδα συμμετοχής.

Στο πρώτο επίπεδο, υπάρχουν οι χρήστες, οι κάτοχοι token, οι ψηφοφόροι και οι επενδυτές. Ένα επίπεδο βαθύτερα, υπάρχουν οι συνεισφέροντες - άνθρωποι από όλο τον κόσμο που αφιερώνουν ενεργά χρόνο σε ένα ή περισσότερα από τα πολλά πρότζεκτ του Yearn.

Οι συνεισφέροντες ευθυγραμμίζουν τις προσπάθειές τους (και αποζημιώνονται αν το επιλέξουν) μέσω του εργαλείου συντονισμού για DAO που δημιουργήθηκε στο Yearn: το Coordinape. Εκεί, οι συνεισφέροντες χωρίζονται σε κύκλους και εγγυώνται ο ένας για τις προσπάθειες και τη δουλειά του άλλου κάθε μήνα. Κάποιοι εργάζονται στο Yearn μία ώρα την εβδομάδα, κάποιοι άλλοι αρκετές ώρες την ημέρα. Οι εργασίες δεν ανατίθενται από κάποιον αλλά αναζητούνται από όσους συνεισφέρουν στο DAO. Και δεν υπάρχει κανένας νόμος ή κανένας που να αναγκάζει τους συνεισφέροντες να παραμείνουν και να συνεχίσουν να εργάζονται στο DAO.

Όλοι έχουν την δυνατότητα να βοηθήσουν όπου μπορούν ακόμα και σε άλλους κύκλους: από τον προγραμματισμό μέχρι τα γραφικά, από τις μεταφράσεις μέχρι τις στρατηγικές, από τη συγγραφή μέχρι τον προγραμματισμό εκδηλώσεων. Οι συνεισφέροντες έχουν όλα τα σχήματα και τα μεγέθη,  και βρίσκονται σε όλα τα μήκη και πλάτη του πλανήτη. Είναι εμψυχωτές του φανταστικού, πειραματικοί προγραμματιστές και στρατηγικοί αναλυτές που τους ενώνει η αίσθηση ότι έχει έρθει η ώρα της αλλαγής. Με κάθε συνεισφορά τους, βαθαίνουν τους δεσμούς εμπιστοσύνης εντός του DAO.

Πολλοί εργάζονται με πλήρη απασχόληση αλλού. Ορισμένοι συνεισφέρουν σε μισή ντουζίνα DAO. Όλοι όμως έλκονται από το πάθος τους για αυτό που χτίζει η Yearn. Όταν ένας συνεισφέρων θέλει να τα δώσει όλα, μπορεί να γίνει Doer.

Αλλά τι σημαίνει αυτό ακριβώς; Οι πράττοντες (doers) συνεισφέρουν με μεγαλύτερη συχνότητα. Βοηθούν στην ενορχήστρωση όλων των κινούμενων κομματιών αυτή της μεγάλης μηχανής, του DAO. Δεν είναι υπάλληλοι. Αλλά μάλλον είναι αυτό που περιγράφει το όνομα: είναι Doers.

Κάνουν τα πράγματα που είναι απαραίτητα να κάνει το Yearn για να εξελιχθεί, να αναπτυχθεί και να αλλάξει. Πέφτουν πάνω σε τοίχους. Τους γκρεμίζουν. Χτίζουν αυτό για το οποίο οι άλλοι απλώς μιλούν. Όπως όλοι οι συνεργάτες του Yearn, οι Doers δεν αποδέχονται το status quo. Είναι φορείς της αλλαγής. Είναι εξερευνητές. Είναι αναζητητές. Είναι οικοδόμοι. Και πιστεύουν ότι υπάρχει ένας Doer μέσα σε όλους μας. 

Η βιομηχανοποίηση και οι εταιρείες έχουν περάσει γενιές ολόκληρες καταπνίγοντας τη θέληση για δράση. Θέλουν να μας κάνουν να ρωτάμε πριν δράσουμε. Μπερδεύουν την ανάλυση με την πρόοδο. Αναθέτουν σε συμβούλους να αναπτύξουν φανταχτερούς οδικούς χάρτες. Θέτουν δείκτες και ορόσημα για κάθε σπιθαμή προόδου. Πρέπει να γνωρίζουν πώς κάθε λεπτό που ξοδεύεται μεταφράζεται σε κέρδη. Υπάρχει όμως ένας λόγος για τον οποίο οι εταιρείες δεν εφηύραν τις αλυσίδες μπλοκ.

Η συνεισφορά στο Yearn είναι μια πράξη περιφρόνησης. Είναι μια πράξη ανάκτησης της άδειας από τα υποκείμενα. Δεν είναι απλώς ένα όνειρο. Είναι Πράξη.

Στο Yearn η πόρτα είναι πάντα ανοιχτή. Αλλά μόνο εσείς μπορείτε να την περάσετε.

# Το Σχολείο του YFI

![](./image7.png?w=968&h=625)

Το οικοτροφείο του YFI είναι ένα πρωτότυπο πρόγραμμα για τους υποψήφιους στρατηγικούς αναλυτές για να ρωτήσουν και να μάθουν. Δεν είναι ένα κανονικό σχολείο, αλλά  ένας χώρος όπου οι πιο έμπειροι στρατηγικοί αναλυτές φιλοξενούν ανά τακτικά χρονικά διαστήματα ώρες γραφείου ώστε να βοηθήσουν τα νέα ταλέντα να εξελιχθούν.

Για να ενταχθείτε στο οικοτροφείο του YFI, θα πρέπει: να περάσετε από τη γενική διαδικασία εγγραφής, να εκδηλώσετε ενδιαφέρον για την ανάπτυξη μιας στρατηγικής, να εργαστείτε σε μια στρατηγική ή να οικοδομήσετε ενεργά μια στρατηγική και, τέλος, να προσκληθείτε για να συμμετάσχετε.

Μπορείτε επιπλέον να γίνετε μέλος αν προταθείτε (γίνετε blue pilled) από κάποιο συνεργάτη του Yearn.

Τι είναι αυτό θα ρωτήσετε; Θα μάθετε όταν έρθουν σε σας.

Κάνε αίτηση [εδώ](https://yearnfinance.notion.site/Join-Us-3e9c95b9bd7846a18c0f1cbe6ab05eda) για να έχεις την ευκαιρία να γίνεις μέλος του οικοτροφείου του YFI.

# Θησαυροφυλάκια στο Yearn  

Μπορείτε να διαβάσετε μια λεπτομερή περιγραφή των στρατηγικών για όλα τα ενεργά yVaults μας [εδώ](https://medium.com/yearn-state-of-the-vaults/the-vaults-at-yearn-9237905ffed3).

# Τα Νέα του Οικοσυστήματος

[Η Yearn ενσωμάτωσε το Huobi Wallet στο UI μας](https://twitter.com/HuobiWallet/status/1503939305135247365)

[Το Alchemix, ένα πρωτόκολλο βασισμένο στην υποδομή του Yearn, ξεκίνησε πρόσφατα το V2 του](https://twitter.com/AlchemixFi/status/1503747272143740942)

[Δείτε τα νέα έργα τέχνης του Yearn από το Σύμπαν  του PILLS](https://twitter.com/pillsuniverse/status/1502662158810759168)

[Το Steakwallet παρέχει ένα από τα απλούστερα UI για την κατάθεση σε θησαυροφυλάκια του Yearn](https://twitter.com/steakwallet/status/1502018618506293248)

[Η Sturdy Finance έχει προσθέσει νέες εξασφαλίσεις fBEETS υποστηριζόμενες από το Yearn στο Fantom](https://twitter.com/SturdyFinance/status/1509962174629875726)

[Δείτε ένα sneak peek στο σχεδιασμό του Yearn v3](https://twitter.com/Wot_Is_Goin_On/status/1504907339182321666)

[Ακούστε τον tracheopteryx να μιλάει για τα DAOs στο podcast Delphi DISRUPTORS](https://twitter.com/tracheopteryx/status/1511000392552763399)

[Κερδίστε υψηλές σταθερές αποδόσεις σε USDC και DAI στο Tempus Finance, υποστηριζόμενο από το Yearn](https://twitter.com/TempusFinance/status/1508823240768167943)

[Ξεκίνησε ψηφοφορία για την προσθήκη του yvYFI ως εγγύηση για το σταθερό νόμισμα MAI](https://twitter.com/QiDaoProtocol/status/1507430869107150849)

[Οι συναλλαγές στο Yearn χωρίς τέλη συναλλαγών (gas fees) στο Fantom είναι δυνατές χάρη στο wido](https://twitter.com/joinwido/status/1506718710836436996)
