---
title:  "Ενημερωτικό Δελτίο του Yearn Finance #49"
image:
  src: ./cover.jpeg
  width: 576
  height: 288
author: Yearn
date: '2021-11-14'
translator: Stathis
---


### Εβδομάδα που τελειώνει στις 14 Νοεμβρίου , 2021

![](/_posts/_newsletters/Yearn-Finance-Newsletter-49/cover.jpeg?w=880&h=440)

Καλώς ήρθατε στην 49η έκδοση του ενημερωτικού δελτίου του Yearn Finance. Στόχος μας με αυτό το ενημερωτικό δελτίο είναι να ενημερώνουμε την κοινότητα του Yearn και την ευρύτερη κρύπτο-κοινότητα για τα τελευταία νέα, συμπεριλαμβανομένων των νέων προϊόντων, των αλλαγών στη διακυβέρνηση και των ενημερώσεων του οικοσυστήματος. Εάν ενδιαφέρεστε να μάθετε περισσότερα για το Yearn Finance, ακολουθήστε τους επίσημους λογαριασμούς μας [Twitter](https://twitter.com/iearnfinance) και [Medium](https://medium.com/iearn).


## Σύνοψη

- Ανανέωση των Tokenomics του Yearn

- Βραβείο Yearn Millennium

- Η Συνολική Κλειδωμένη Αξία (TVL) του Yearn φτάνει τα $6 δισεκατομμύρια

- Tο πρώτο έργο του YFI Combinator: Tesseract

- Το Messari δημοσιεύει έκθεση για το Yearn

- Η Κατάσταση του ταμείου του Yearn

- Η ομάδα προγραμματιστών του Yearn σώζει το Robo Vault από απώλεια $50 εκατομμυρίων

- Σταθερά Forex Zaps

- $2 εκατομμύρια καταβλήθηκαν στους συνεργάτες του Yearn 

- Θησαυροφυλάκια στο Yearn

- Τα Νέα του Οικοσυστήματος


## Ανανέωση των Tokenomics του Yearn

![](/_posts/_newsletters/Yearn-Finance-Newsletter-49/image2.jpg?w=690&h=472)

Πρόσφατα, πολλά μέλη της κοινότητας και προγραμματιστές του Yearn ενώθηκαν για να δημιουργήσουν δραστικά σχέδια για την αναβάθμιση των tokenomics του YFI. Ορισμένες από αυτές τις προτάσεις περιλαμβάνουν τον διαχωρισμό tokens, ένα μοντέλο veCRV, των επιμερισμό των τελών, τη μείωση χρεώσεων, την ασφάλιση του θησαυροφυλακίου και πολλές ακόμη καταπληκτικές ιδέες. Ευχαριστούμε όλους τους εμπλεκόμενους για την πολύτιμη συμβολή σας.

Ρίξτε μια ματιά στην ανάρτηση του φόρουμ [εδώ](https://gov.yearn.finance/t/call-for-ideas-yfi-tokenomics-revamp/11573/1) και συμπληρώστε μια σύντομη ανώνυμη έρευνα για να μοιραστείτε τις σκέψεις σας σχετικά με το βέλτιστο τρόπο αναβάθμισης των tokenomics του YFI [εδώ](https://twitter.com/wot_is_goin_on/status/1457051296909959171?s=21). Ο άλλος τρόπος για να εμπλακείτε σε συζητήσεις σχετικές με τα tokenomics είναι στον [Yearn discord server](https://discord.com/invite/A7VwrCCWDu).

Μπορείτε να βρείτε επισκοπήσεις των πρόσφατων συναντήσεων της ομάδας YFI Tokenomics [εδώ](https://www.notion.so/Tokenomics-Event-4942f645a4a546669996fcc945403776) και [εδώ](https://docs.google.com/document/d/notion.so/document/d/1h1X-2h5QTiNkJpVF17daI/edit).

## Βραβείο Yearn Millennium

![](/_posts/_newsletters/Yearn-Finance-Newsletter-49/image3.jpg?w=686&h=457)

Γράψτε μια στρατηγική που θα κερδίζει σταθερά και με ασφάλεια 40% APY σε $300 εκατομμύρια ή 12% σε $1 δισεκατομμύριο για ένα μήνα και θα κερδίσετε $1 εκατομμύριο σε μηνιαίες αμοιβές στρατηγικής.

Εάν το κάνετε αυτό, το Yearn θα ταιριάξει την αμοιβή αυτή και θα σας ανταμείψει με ένα επιπλεον έπαθλο, ύψους $1 εκατομμυρίου.

Αυτό ισχύει για τα θησαυροφυλάκια WETH, WBTC, USDC, DAI και USDT. Υπόκειται σε έγκριση από το DAO. Περιορίζεται σε μόνο ένα βραβείο.

Μάθετε περισσότερα σχετικά με τη διαδικασία δημιουργίας και ανάπτυξης στρατηγικών του Yearn [εδώ](https://twitter.com/flashfish0x/status/1460246273488044036?s=21).

## Η Συνολική Κλειδωμένη Αξία (TVL) του Yearn φτάνει τα $6 δισεκατομμύρια

![](/_posts/_newsletters/Yearn-Finance-Newsletter-49/image4.jpg?w=1456&h=1092)

Η συνολική αξία που έχει κλειδωθεί σε όλα τα προϊόντα του Yearn έφτασε τα 6 δισεκατομμύρια δολάρια,και σχεδόν 1 δισεκατομμύριο δολάρια έχουν προστεθεί μόνο τον τελευταίο μήνα. Το Yearn συνεχίζει να βλέπει παραβολική ανάπτυξη μεταξύ των προϊόντων του χωρίς καμία ένδειξη επιβράδυνσης. Τα θησαυροφυλάκια Iron Bank και v2 ξεχωρίζουν και παίζουν καθοριστικό ρόλο στην εκθετική μας ανάπτυξη. Μπορείτε να δείτε και να παρακολουθήσετε τις μετρήσεις TVL μεταξύ των προϊόντων μας χρησιμοποιώντας το [yearn.science](https://yearn.science/).

Ένα μεγάλο ευχαριστώ σε όλους στο οικοσύστημα του Yearn, στους συνεργάτες μας και φυσικά σε εσάς, τους χρήστες.

Για να γιορτάσετε αυτό το ορόσημο, διεκδικήστε το geo-located-6-δισεκατομμυρίων-δολαρίων-TVL NFT που δημιουργήθηκε από τον @MoTomiWasTaken [εδώ](https://6b-pill.glitch.me/).

## Tο πρώτο έργο του YFI Combinator: Tesseract

![](/_posts/_newsletters/Yearn-Finance-Newsletter-49/image5.jpg?w=876&h=1280)

Το Tesseract είναι το πρώτο έργο που εκκολάπτεται από το YFI Combinator, τη νεότερη θερμοκοιτίδα για τα έργα μας που βρίσκονται σε πρώιμο στάδιο. Αξιοποιεί την τεχνογνωσία που έχει συσσωρευτεί στο Yearn για να προσφέρει τις καλύτερες αποδόσεις στο ευρύτερο κοινό.

Το Tesseract Finance είναι ένα πολυδιάστατο πρωτόκολλο καλλιέργειας αποδώσεων (yield farming) όπου μπορείτε να ζήσετε την εμπειρία της Αποκεντρωμένης Οικονομίας (DeFi) με τις καλύτερες στρατηγικές του Yearn - τώρα και στο Polygon. Προσθέστε ρευστότητα στο Tesseract και ξεκινήστε να παράγετε ζουμερές αποδόσεις.

Την άνοιξη, η ομάδα του Tesseract παρακολούθησε το Ethereum να πνίγεται λόγω των υψηλών χρεώσεων και σκέφτηκε: ξέρεις τι θα ήταν ωραίο; Ένας συσσωρευτής απόδοσης που έχει ανοσία στις δυσκολίες κλιμάκωσης που αντιμετωπίζει το Ethereum. Ευτυχώς, το 2021 υπήρξε μια τεράστια έκρηξη των sidechains και των L2 .

Έτυχε να δουν το Polygon ως την καλύτερη εφαρμογή για ένα πρωτόκολλο τύπου Yearn. Εκείνη την εποχή, οι λύσεις κλιμάκωσης του Ethereum μόλις άρχιζαν να αυξάνουν τις αποδώσεις. Υπήρχαν πολύ λίγες ευκαιρίες μόχλευσης κεφαλαίων αλλά πολλές δυνατότητες.

Σήμερα, το Polygon είναι έτοιμο για yield farming βιομηχανικού επιπέδου, κάτι που στοχεύει να επιτύχει η Tesseract.

Η πρώτη τους εφαρμογή έχει ξεκινήσει και διαθέτει 4 θησαυροφυλάκια: USDC, DAI, WBTC & WETH, με μια στρατηγική (μοχλευμένο AAVE). Για την ασφάλεια των farmers, θα ξεκινήσουμε με ανώτατο όριο $1 εκατομμυρίου/θησαυροφυλάκιο. Στη συνέχεια, όλοι οι περιορισμοί θα αρθούν.

Ένας σταθερός και ασφαλής συσσωρευτής απόδοσης στο Polygon επιτρέπει σε οποιονδήποτε να 'καλλιεργεί' αποδόσεις χωρίς τη «χειρωνακτική εργασία». Το μόνο που χρειάζεται να κάνετε είναι να καταθέσετε κεφάλαια σε ένα (ή περισσότερα) από τα τέσσερα θησαυροφυλάκια. Η στρατηγική μας θα κάνει τα υπόλοιπα.

Δείτε τα θησαυροφυλάκια στο Polygon [εδώ](https://tesr.finance/#/). Έχετε ερωτήσεις ή θέλετε να μάθετε περισσότερα; Διαβάστε την [ανακοίνωση](https://medium.com/tesseract-finance/the-genesis-of-tesseract-finance-9b73400a05b1).

## Το Messari δημοσιεύει έκθεση για το Yearn

Το Messari δημοσίευσε πρόσφατα μια περιεκτική αναφορά για το Yearn που περιγράφει λεπτομερώς την ανάπτυξή μας και τα στατιστικά των διαφόρων θησαυροφυλάκιων. Αυτή η αναφορά καλύπτει επιπλέον τους συνδέσμους του Yearn με τα πρωτόκολλα "DeFi 2.0", τις μελλοντικές επεκτάσεις σε διάφορες αλυσίδες (blockchain), καθώς και τις ενημερώσεις και τις συνεργασίες.

Διαβάστε το άρθρο [εδώ](https://messari.io/article/yearning-for-yearn).

## Η κατάσταση του ταμείου του Yearn

![](/_posts/_newsletters/Yearn-Finance-Newsletter-49/image6.jpg?w=1456&h=538)

Από τις 29 Οκτωβρίου, το ταμείο του Yearn κατέχει ένα υπόλοιπο 27,2 εκατομμυρίων δολαρίων σε μη εγγενή tokens, εκ των οποίων τα 13,7 εκατομμύρια δολάρια είναι stablecoins.

Διαθέτουμε επίσης 3935 YFI, αξίας 137 εκατομμυρίων δολαρίων. Τα περιουσιακά στοιχεία εξαιρουμένων των tokens YFI είναι στο 16,5% καθιστώντας το μεταξύ των πιο διαφοροποιημένων ισολογισμών στον τομέα της Αποκεντρωμένης Οικονομίας (DeFi).

Δείτε διάφορα στατιστικά στοιχεία του Yearn [εδώ](https://yearn.vision/) και δείτε το GitHub [εδώ](https://github.com/BobTheBuidler/yearn-exporter/tree/treasury).

## Η ομάδα προγραμματιστών του Yearn σώζει το Robo Vault από απώλεια $50 εκατομμυρίων

![](/_posts/_newsletters/Yearn-Finance-Newsletter-49/image7.jpg?w=1432&h=894)

Με τη βοήθεια της ομάδας του Yearn, το Robo Vault εντόπισε και διόρθωσε ένα κρίσιμο πρόβλημαπου θα μπορούσε να έχει επηρεάσει καταθέσεις χρηστών αξίας άνω των 50 εκατομμυρίων δολαρίων. Το Yearn διέσωσε επίσης πάνω από 9 εκατομμύρια δολάρια από την εκμετάλλευση του πρωτοκόλλου CREAM (CREAM exploit), τα οποία έκτοτε έχουν επιστραφεί.

Διαβάστε περισσότερα για τη διαδικασία [εδώ](https://medium.com/@RoboVault/post-mortem-next-steps-3556820b7470), και δείτε τη συναλλαγή επιστροφής των χρημάτων στο CREAM [εδώ](https://twitter.com/iearnfinance/status/1453681370698502148).

## Σταθερά Forex Zaps

![](/_posts/_newsletters/Yearn-Finance-Newsletter-49/image8.jpg?w=686&h=654)

Συνεργαστήκαμε με το Zapper, έτσι ώστε οι χρήστες του Yearn να μπορούν να κάνουν συμμετάσχουν στα θησαυροφυλάκια Keep3r Fixed Forex με σχεδόν οποιοδήποτε token στο πορτοφόλι τους.

Κερδίστε σύνθετη απόδοση εγγενώς σε AUD, CHF, EUR, GBP, JPY, KRW (και ZAR σύντομα) στο [beta.yearn.finance/#/vaults](http://beta.yearn.finance/#/vaults).

## $2 εκατομμύρια καταβλήθηκαν στους συνεργάτες του Yearn

Περισσότερα έργα μεταφέρονται στους εύφορους κήπους του Yearn, όπου μπορούν να βρίσκουν απόδοσεις και να αισθάνονται προστατευμένοι από τα τείχη του Citadel. Εστιάζουν στα δικά τους προϊόντα και πλεονεκτήματα και κερδίζουν έως και το 50% των χρεώσεων του χρήστη πίσω στο DAO απλά για να χτίσουν πάνω στο Yearn. Ευχαριστούμε τους χαρούμενους συνεργάτες μας, συμπεριλαμβανομένων των Frax, BadgerDAO, Abracadrabra, Pickle, Element, Alchemix και πολλών άλλων.
[Δείτε το tweet εδώ.](https://twitter.com/iearnfinance/status/1456736892376989697?s=21)

## Θησαυροφυλάκια του Yearn

Μπορείτε να διαβάσετε μια λεπτομερή περιγραφή των στρατηγικών για όλα τα ενεργά yVault μας [εδώ](https://medium.com/yearn-state-of-the-vaults/the-vaults-at-yearn-9237905ffed3).

## Τα Νέα του οικοσυστήματος
[Το Βασικό Εισόδημα του Yearn έρχετε σύντομα](https://twitter.com/0x7171/status/1451584344213135392)

[Αποκτήστε αυτοκόλλητα WOOFY στο LX Factory στη Λισαβόνα](https://twitter.com/saltyfacu/status/1450786439306924036)

[Ο απόφοιτος του Yearn, Matt West είναι ο πρώτος προγραμματιστής DeFi που συμμετέχει στις εκλογές για το Κογκρέσο](https://twitter.com/CoinDesk/status/1450218098246701056)

[Γίνετε μέλος στην επόμενη ομάδα υποτρόφων του yAcademy](https://twitter.com/iearnfinance/status/1450561465463672832)

[Ακούστε τον tracheopteryx στο podcast του Colony που μιλάει για την αποζημίωση στα DAO](https://twitter.com/joincolony/status/1450159578268807169)

[Οι προγραμματιστές του Yearn εντοπίζουν και επιδιορθώνουν ζητήματα πρωτοκόλλων σε "war rooms"](https://twitter.com/iearnfinance/status/1454092767580327938)

[Ρίξτε μια ματιά στο EthBlocks NFT για τον εορτασμό της ανάπτυξης του YFI token](https://twitter.com/iearnfinance/status/1459238290394009600?s=21)

[Τι θα κάνετε δώρο σε αυτό το yMas;](https://twitter.com/y___gift/status/1459947639299051524?s=21)

[Μάθετε πώς να προστατεύσετε το Gnosis Safe σας από επιθέσεις στο νέο ιστολόγιο του Yearn Engineering](https://mirror.xyz/yearn-finance-engineering.eth/9uInM_sCrogPBs5qkFSNF6qe-32-0XLN5bty5wKLVqU)
