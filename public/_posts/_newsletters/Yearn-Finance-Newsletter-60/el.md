---
layout: post
title: "Ενημερωτικό Σημείωμα του Yearn Finance #60"
categories: [Newsletters]
image:
  src: ./cover.jpg
  width: 576
  height: 288
author: Yearn
date: '2022-04-13'
translator: giosereth
---

### Για την εβδομάδα που τελειώνει στις 12 Απριλίου, 2022

![](./image1.jpg?w=900&h=453)

Καλώς ήρθατε στην 60η έκδοση του ενημερωτικού δελτίου τoυ Yearn Finance. Στόχος μας με αυτό το ενημερωτικό δελτίο είναι να ενημερώνουμε την κοινότητα του Yearn και την ευρύτερη κρύπτο-κοινότητα  για τα τελευταία νέα, συμπεριλαμβανομένων των νέων προϊόντων, των αλλαγών στη διακυβέρνηση και των ενημερώσεων του οικοσυστήματος. Αν ενδιαφέρεστε να μάθετε περισσότερα για το Yearn Finance, ακολουθήστε τους επίσημους λογαριασμούς μας στο [Twitter](https://twitter.com/iearnfinance) και στο [Medium](https://medium.com/iearn).

## Περίληψη

- Λαχτάρα για το Yearn
- Η Μεγάλη Τυποποίηση των Θησαυροφυλακίων
- Πώς το Web3 επιτρέπει την ύπαρξη ενός ανθεκτικού στη λογοκρισία Yearn
- Πώς γεννιούνται οι Στρατηγικές για τα yVault
- Συμβουλές για τους νέους συνεργάτες του DAO
- Θησαυροφυλάκια στο Yearn
- Τα νέα του οικοσυστήματος

# Λαχτάρα για το Yearn

![](./image2.jpg?w=1000&h=563)

Μια έκθεση για το Yearn από το Messari είναι τώρα διαθέσιμη στο κοινό. Αρχικά, η έκθεση μοιράστηκε με τους επι πληρωμή συνδρομητές. Η έκθεση περιέχει ένα σωρό δεδομένα, επεξηγήσεις και αναλύσεις γύρω από αυτά.

Αποσπάσματα από το άρθρο αναφέρουν: "Όλοι γνωρίζουμε το Yearn. Είναι ο συσσωρευτής αποδόσεων τον οποίο ο χρήστης ρυθμίζει και ξεχνάει γι' αυτόν (set-it-and forget-it) καθώς τρέχει πάνω στα πρωτόκολλα παραγωγής αποδόσεων της Αποκεντρωμένης Οικονομίας (DeFi), όπως τα Compound, Aave, Curve και Convex. Οι χρήστες μπορούν να κερδίζουν παθητικό εισόδημα με το πάτημα ενός κουμπιού. Με την πάροδο του χρόνου, το πρωτόκολλο έχει γίνει συνώνυμο των αποδόσεων και έχει αποκτήσει τη φήμη ως το καλύτερο πρωτόκολλο, για τις καλύτερες αποδόσεις με τον ελάχιστο κίνδυνο... Το πρωτόκολλο-ναυαρχίδα που χρησιμοποιείται από τους περισσότερους χρήστες, τα Θησαυροφυλάκια (Vaults) αντιπροσωπεύουν το 67% της Συνολικά Κλειδωμένης Αξίας (TVL) του Yearn. Οι χρήστες καταθέτουν σε ένα θησαυροφυλάκιο το οποίο ορίζεται ανά περιουσιακό στοιχείο και οι υποκείμενες στρατηγικές απόδοσης εκτελούνται για την αξιοποίηση του κεφαλαίου... Το Yearn είναι σε θέση να προσφέρει ένα ενιαίο, αξιόπιστο σημείο ενσωμάτωσης σε άλλα πρωτόκολλα για αποδόσεις, ώστε να μην χάνεται χρόνος και να μην εισάγονται επιπρόσθετοι κίνδυνοι ενσωμάτωσης για τη διαχείριση και τη διατήρηση των ίδιων των στρατηγικών... Το πού θα αναπτυχθεί το Yearn από εδώ και πέρα εξαρτάται σε μεγάλο βαθμό από το UI της έκδοσης V3, τη στρατηγική πολλαπλών αλυσίδων και την υπερασπιστικότητα της θέσης του".

Είμαστε live στο Fantom και στο Arbitrum. Που θα πάμε στην συνέχεια;

Διαβάστε το εδώ [messari.io/article/yearning-for-yearn](messari.io/article/yearning-for-yearn).

# Η Μεγάλη Τυποποίηση των Θησαυροφυλακίων

![](./image3.jpg?w=900&h=577)

Έχετε σίγουρα ακούσει για τα ERC-20, τα ERC-721 και τα ERC-1155. Σύντομα θα μάθετε και τα ERC-4626. Το πρότυπο Tokenized Vault Standard (ERC-4626) είναι οριστικό. Και η Μεγάλη Τυποποίηση Vault αρχίζει τώρα.

Ακολουθεί μια σύντομη επισκόπηση για το ERC-4626: Τα token που φέρουν απόδοση είναι ένα χάος. Οι συσσωρευτές αποδόσεων, τα θησαυροφυλάκια, οι αγορές δανεισμού και τα native yield tokens όπως το $xSUSHI αναπαράγονται συχνά από διάφορα πρωτόκολλα με μικρές παραλλαγές. Για να δημιουργήσετε μια ενιαία εφαρμογή πάνω στα yield-bearing tokens της Αποκεντρωμένης Οικονομίας (DeFi), πρέπει να γράψετε δεκάδες γραμμές πολύπλοκου, επιρρεπή σε σφάλματα, κώδικα που μπορούν να χειριστούν κάθε μοναδική παραλλαγή.

Με το ERC-4626 αυτό ανήκει στο παρελθόν. Είναι η συνθετικότητα στα καλύτερά της. Φτιάξτε μια εφαρμογή πάνω σε ένα θησαυροφυλάκιο ERC-4626 και θα λειτουργεί για όλα τα άλλα ERC-4626 token. 

Η χρήση του ERC-4626 από την έκδοση V3 του Yearn ήταν κάτι το αναπόφευκτο. Οι συνεισφέροντες εργάζονται ήδη σκληρά για την εφαρμογή του στα θησαυροφυλάκια του Yearn V3. Το ίδιο κάνουν και οι προγραμματιστές των Alchemix, Balancer, Rari Capital, Fei Protocol, Yield Protocol, OpenZeppelin και άλλοι. Ίσως μια μέρα να δούμε και μια καρτέλα ERC-4626 στο Etherscan. Με λίγα λόγια, το ERC-4626 θα είναι ο χρυσός κανόνας για κάθε είδους τοκοφόρου token... από τα Yearn Vaults μέχρι τις καταθέσεις στο AAVE και τις γραμμικές δεξαμενές ρευστότητας του Balancer.

Είστε έτοιμοι να συμμετάσχετε στη Μεγάλη Τυποποίηση των Vault; Διαβάστε το twitter thread του Joey Santoro [εδώ](https://twitter.com/joey__santoro/status/1504603906726240258) για περισσότερες λεπτομέρειες και μια βασική εφαρμογή από τον transmissions11.

Το μέλλον βρίσκετε στην συνθετικότητα.

Θέλετε περισσότερο κώδικα; Τσεκάρετε [αυτό το demo υλοποίηση ERC-4626 Vyper 0.3.2](https://github.com/fubuloubu/ERC4626) από τους συνεργάτες του Yearn fubuloubu και banteg μαζί με τους transmissions11 και Joey Santoro.

Διαβάστε ένα επόμενο άρθρο του CoinDesk για το ERC-4626 [εδώ](https://www.coindesk.com/layer2/2022/04/08/defi-giant-yearn-leads-the-way-on-erc-4626-token-standard-adoption/).

# Πώς το Web3 επιτρέπει την ύπαρξη ενός ανθεκτικού στη λογοκρισία Yearn

![](./image4.jpg?w=900&h=451)

Το μεγάλο όραμα του Web3 είναι ένα διαδίκτυο (και οικονομικό σύστημα) που δεν θα είναι ποτέ εκτός λειτουργίας, που δεν θα μπορεί ποτέ να λογοκριθεί και θα είναι προσβάσιμο από όλους.

Οι αλυσίδες μπλοκ (blockchain) και το self-hosting βοηθούν να γίνει αυτό εφικτό. Είστε περίεργοι για το πώς μπορείτε να χρησιμοποιήσετε το Yearn, το Uniswap και άλλες εφαρμογές του Web3 χωρίς να αγγίξετε τις ιστοσελίδες τους; Στο Web2, αν ένας ιστότοπος πέσει, οι χρήστες του δεν μπορούν με τίποτα να αποκτήσουν πρόσβαση σε αυτόν. Με το Web3, μια υπηρεσία είναι πάντα διαθέσιμη σε οποιονδήποτε διαθέτει σύνδεση στο διαδίκτυο (με την προϋπόθεση ότι η υποκείμενη αλυσίδα μπλοκ είναι online).

Δεδομένου ότι το Web3 είναι ανοικτού κώδικα, μπορείτε να χρησιμοποιήσετε το Yearn, το Uniswap και άλλες υπηρεσίες του Web3, κατεβάζοντας τα αρχεία τους και κάνοντας self-hosting των ιστοτόπων τους απευθείας στον υπολογιστή σας. Δεν χρειάζονται διακομιστές τρίτων!

Για να κάνετε self-hosting, το μόνο που χρειάζεστε είναι ένας υπολογιστής (Windows, Mac ή Linux) και κάποιο ειδικό λογισμικό. Μόλις το εγκαταστήσετε, μπορείτε να χρησιμοποιήσετε το Yearn και άλλες υπηρεσίες απευθείας στο πρόγραμμα περιήγησής σας, χωρίς να χρειαστεί να επισκεφθείτε τις URL διευθύνσεις τους (αλλά, αντίθετα, να πληκτρολογήσετε κάτι σαν "localhost:3000").

Κάντε κλικ [εδώ](https://medium.com/iearn/self-hosting-web3-services-299306b706ee) για να σκοτώσετε τον μεσάζοντα του Web2 και να μάθετε για το μεγάλο όραμα του Web3 με ένα απλό άρθρο από τον MarcoWorms.

# Πώς γεννιούνται οι Στρατηγικές για τα yVault

![](./image5.jpg?w=900&h=650)

Οι στρατηγικές είναι η ραχοκοκαλιά του Yearn, με κάθε θησαυροφυλάκιο να περιέχει πολλά από αυτά τα κινούμενα μέρη. Για να επιτρέψουμε στους χρήστες μας να κερδίσουν τις καλύτερες αποδόσεις προσαρμοσμένες στους κινδύνους της Αποκεντρωμένης Οικονομίας (DeFi), πρέπει να συμβαδίζουμε με τον συνεχώς μεταβαλλόμενο χώρο και να γράφουμε νέες στρατηγικές. Παραπάνω παρατίθεται ένας οδηγός σχετικά με το πώς εγκρίνονται οι νεοσύστατες στρατηγικές yVault πριν μπουν στην παραγωγή.

Δείτε [αυτό το άρθρο](https://medium.com/iearn/how-new-yearn-vault-strategies-are-endorsed-8c0e0870790d) από τον συνεργάτη του Yearn, MarcoWorms, για περισσότερες πληροφορίες σχετικά με την έγκριση των στρατηγικών του yVault.

# Συμβουλές για τους νέους συνεργάτες του DAO

![](./image6.jpg?w=900&h=473)

Η κουλτούρα του Yearn είναι παγκόσμια, φιλική και αποτελείται από διάφορους δημιουργούς και συνεργάτες. Ενώ μπορεί να φαίνεται ότι υπάρχει ένας κυρίως χρηματικός λόγος για να συμμετάσχει κανείς στα περισσότερα DAO, η συμμετοχή στο DAO του Yearn είναι μια ικανοποιητική εμπειρία που επιτρέπει σε κάποιον να εργαστεί σε έναν νέο και συνεχώς μεταβαλλόμενο χώρο.

Σε DAOs όπως αυτό του Yearn, μπορείτε να γίνετε ιδιοκτήτης αναλαμβάνοντας την ευθύνη για τα αποτελέσματα και έχοντας τη δυνατότητα να λαμβάνετε τις αποφάσεις που θα οδηγήσουν σε αυτά τα αποτελέσματα.

Ακολουθούν ορισμένα σχόλια από διάφορους συντελεστές του Yearn από όλες τις διαφορετικές κατηγορίες συντελεστών, και σχετικές συμβουλές για νέους συντελεστές του DAO: 

Ο Tracheopteryx, ένας από τους βασικούς συνεργάτες μας στη διακυβέρνηση, λέει: "Κάντε τη δουλειά που αγαπάτε, στην οποία είστε καλύτεροι, για την οποία μπορείτε να πληρωθείτε, έχοντας παράλληλα κατά νου τις ανάγκες του DAO". Επιπλέον, ο Storming0x, ο οποίος επικεντρώνεται στην ασφάλεια και την ανάπτυξη πρωτοκόλλων, λέει: "Συμμετέχετε, μην αισθάνεστε άσχημα αν έχετε απορίες ή αν κάνετε πολλές ερωτήσεις. Πολλοί άνθρωποι είναι εδώ για να βοηθήσουν τους νεοεισερχόμενους και πλέον έχουμε μια πολύ καλύτερη διαδικασία ένταξης στο DAO σε σχέση με το παρελθόν". Τέλος, ένας ανώνυμος συνεργάτης λέει: "1. Κατανοήστε την κουλτούρα μας. Διαβάστε ό,τι μπορείτε να πάρετε στα χέρια σας. 2. Οικοδομήστε εμπιστοσύνη. 3. Απορροφήστε το κόστος της ένταξής σας. 4. Γράψτε έγγραφα εισαγωγής. 5. Γνωρίστε τους πάντες. 6. Καταλάβετε τι στο διάολο συμβαίνει. 7. Να έχετε άποψη για την κατεύθυνση που πηγαίνουν τα πράγματα. 8. Ψηφίστε, λάβετε θέση".

Δείτε το πλήρες άρθρο του Kish [εδώ](https://medium.com/iearn/tips-for-new-contributors-4e978d6b73d) για να διαβάσετε περαιτέρω συμβουλές από τους συνεργάτες του Yearn και να προσεγγίσετε τα DAOs με πιο βαθιά γνώση.

Σας προσκαλούμε να συμμετάσχετε, να δώσετε τα σχόλιά σας και να συμμετάσχετε στην κοινότητα του Yearn, συμμετέχοντας στο [Discord](https://discord.gg/8rF374XkXy), [Twitter](http://twitter.com/iearnfinance) ή στο [Github](http://github.com/yearn). Ελάτε να χτίσετε μαζί μας.

# Θησαυροφυλάκια στο Yearn 

Μπορείτε να διαβάσετε μια λεπτομερή περιγραφή των στρατηγικών για όλα τα ενεργά yVaults μας [εδώ](https://medium.com/yearn-state-of-the-vaults/the-vaults-at-yearn-9237905ffed3).

# Τα Νέα του Οικοσυστήματος

[Τα MAI vaults για τη μόχλευση των στρατηγικών του Yearn με 0% επιτόκιο είναι τώρα διαθέσιμα στο Fantom](https://twitter.com/QiDaoProtocol/status/1511787974383521805)

[Ένας νέος ιστότοπος yearn.watch βρίσκεται υπό ανάπτυξη](https://watch.major.tax/)

[Διαβάστε τις σύντομες σκέψεις του storming0x για το Yearn σε μια συνέντευξη που έδωσε στο YFI Boarding School](https://twitter.com/YFI_interns/status/1510244675671793670?s=20&t=27yxNtksWs-le96KTQVXrw)

[Συμβουλές για τις καλύτερες πρακτικές ασφαλείας από έναν συνεργάτη του Yearn](https://twitter.com/storming0x/status/1509769575021178886)

[Τσεκάρετε τη νέα ενημέρωση του coordinape](https://twitter.com/coordinape/status/1512247042806005763)
