---
title: "Μια βουτιά στα Αναλυτικά Στοιχεία του Yearn"
image:
  src: ./image3.jpg
  width: 1400
  height: 625
date: '2022-02-17'
author: Marco_Worms
translator: Stathis
---

Το να κάνετε τη δική σας έρευνα είναι μια απαραίτητη πρακτική όταν ασχολείστε με τον χώρο των crypto και για τα [θησαυροφυλάκια yVaults και τις στρατηγικές](https://medium.com/iearn/yearn-finance-explained-what-are-vaults-and-strategies-96970560432) υπάρχει μεγάλος αριθμός γραφημάτων και στοιχείων που μπορείτε να εξερευνήσετε και να χρησιμοποιήσετε για να "ελέγξετε" όλα τα νούμερα. Σε αυτό το άρθρο θα παρουσιάσω όλους τους δημόσιους πόρους αναλυτικών στοιχείων του Yearn, που χρησιμοποιούνται από τους υπεύθυνους στρατηγικής για την παρακολούθηση της υγείας των θησαυροφυλακίων και των στρατηγικών, επομένως το να γνωρίζετε πως να "κινηθείτε" με αυτά τα εργαλεία θα σας επιτρέψει να έχετε το ίδιο επίπεδο πληροφοριών σχετικά με τα θησαυροφυλάκια όπως ένα μέλος της ομάδας του Yearn. Τα τρία εργαλεία που θα εξερευνήσουμε σήμερα είναι:

### **[Τα Θησαυροφυλάκια στο Yearn](https://vaults.yearn.finance/)**

Μια ολοκληρωμένη επισκόπηση όλων των θησαυροφυλακίων και των περιγραφών στρατηγικής. Ένα εξαιρετικό μέρος για να αρχίσετε να μαθαίνετε πώς και πού εκχωρούνται τα κεφάλαια ενός θησαυροφυλακίου.

### **[Yearn Vision](https://yearn.vision/)**

Ένας πλήρης διαδραστικός πίνακας εργαλείων που μπορεί να χρησιμοποιηθεί για την ανάλυση ιστορικών δεδομένων για όλα τα θησαυροφυλάκια και τις στρατηγικές. Μέσω αυτού θα είμαστε σε θέση να εξάγουμε και να αναλύσουμε κάθε είδους ιστορικά δεδομένα από τη χρήση θησαυροφυλακίων και στρατηγικών.

### **[Yearn Watch](https://yearn.watch/)**

Ένας πίνακας εργαλείων που έχει δημιουργηθεί από και για υπεύθυνους στρατηγικής και περιέχει γρήγορη πρόσβαση σε χρήσιμα δεδομένα σχετικά με την υγεία των στρατηγικών  κάθε θησαυροφυλακίου.

### **[Τα Θησαυροφυλάκια στο Yearn](https://vaults.yearn.finance/)**

"Τα Θησαυροφυλάκια στο Yearn" είναι μια εξαιρετική πηγή για να αρχίσετε να κατανοείτε πώς διαχειρίζονται τα κεφάλαια από ένα θησαυροφυλάκιο. Εδώ θα βρείτε περιγραφές για όλα τα θησαυροφυλάκια και τις στρατηγικές τους:

![](./image1.jpg?w=1211&h=733)

Στην αριστερή πλευρά, μπορείτε να επιλέξετε θησαυροφυλάκια που βρίσκονται στο Ethereum ή στο Fantom και τα οποία συγκεντρώνονται ως εξής:

- **Stables**: θησαυροφυλάκια φτιαγμένα για stablecoins
- **DeFi Tokens**: θησαυροφυλάκια φτιαγμένα για tokens από το οικοσύστημα DeFi του επιλεγμένου δικτύου (ETH ή FTM)
- **Curve Pools**: θησαυροφυλάκια φτιαγμένα για tokens από το [curve.fi](https://curve.fi/) οικοσύστημα
- **Retired Vaults**: παλιά θησαυροφυλάκια που δεν χρησιμοποιούνται πλέον

Όταν επιλέγετε μια ενότητα, θα δείτε μια λίστα με θησαυροφυλάκια. Μπορείτε να κάνετε κλικ σε ένα θησαυροφυλάκιο για να το αναπτύξετε και να δείτε τις περιγραφές όλων των στρατηγικών που χρησιμοποιεί:

![](./image2.jpg?w=897&h=856)

Αν θέλετε να αναλύσετε σε μεγαλύτερο βάθος τους αριθμούς για κάθε θησαυροφυλάκιο/στρατηγική, θα χρειαστεί να μεταβείτε στο επόμενο εργαλείο μας! Αυτό είναι το Yearn Vision:

## **Yearn Vision**

**Σύνδεσμος: https://yearn.vision/**

Το Yearn Vision είναι ένα σύνολο πινάκων (dashboards) αναλυτικών στοιχείων, με πολλές προκατασκευασμένες προβολές για την ανάλυση ιστορικών δεδομένων από θησαυροφυλάκια και στρατηγικές. Ας αναλύσουμε μερικά από αυτά που μπορείτε να βρείτε εδώ, ξεκινώντας από την αρχική σελίδα:

![](./image3.jpg?w=1400&h=625)

![](./image4.jpg?w=1400&h=445)

Αυτή η σελίδα μας δίνει πολλές πληροφορίες για τη συνολική υγεία όλων των θησαυροφυλακίων του Yearn.

Υπάρχουν πληροφορίες σχετικά με το TVL (Συνολική Κλειδωμένη Αξία) που αντιπροσωπεύει όλα τα χρήματα που κατατέθηκαν σε όλα τα θησαυροφυλάκια. Μπορούμε να δούμε το συνολικό TVL τόσο στο Ethereum όσο και στο Fantom καθώς και σε κάθε τμήμα δικτύου. Υπάρχουν ορισμένα γραφήματα που δείχνουν ημερήσια/εβδομαδιαία δέλτα, τα οποία είναι συγκρίσεις με τρέχοντα και προηγούμενα δεδομένα. Η "τιμή μετοχής (share price)" είναι επίσης ένα σημαντικό μέτρο να παρακολουθείτε, καθώς αντιπροσωπεύει τα κέρδη σε όλη τη διάρκειας ζωής του θησαυροφυλακίου με τη μορφή ενός αριθμού που αυξάνεται με την πάροδο του χρόνου πάνω από το 1,0. Παρακάτω μπορείτε να δείτε ένα παράδειγμα τιμής μετοχής για ETH σε yETH. Δείτε πώς λειτουργεί η «τιμή μετοχής»:

![](./image5.jpg?w=1400&h=849)\
*πώς λειτουργεί η «τιμή μετοχής»*

Πίσω στον πίνακα εργαλείων Vision, στην επάνω δεξιά γωνία, μπορείτε πάντα να αλλάξετε το χρονικό εύρος που θα ενημερώνει τα περισσότερα γραφήματα.

![](./image6.jpg?w=226&h=469)\
*αλλάξτε το εύρος χρόνου στην επάνω δεξιά γωνία*

Μην τρομάζετε από τα γραφήματα με πολλά χρώματα αφού συνήθως δείχνουν όλα τα θησαυροφυλάκια/στρατηγικές ενώ μπορείτε να μειώσετε τον "θόρυβο" επιλέγοντας μόνο αυτό για το οποίο θέλετε να μάθετε περισσότερα. Μπορείτε να κάνετε κλικ στη λίστα των στοιχείων για να φιλτράρετε τα αναλυτικά δεδομένα κατά ένα μόνο μέρος, τα περισσότερα από αυτά θα συνοδεύονται από όλα τα στοιχεία επιλεγμένα από προεπιλογή, επομένως θα πρέπει να επιλέξετε το θησαυροφυλάκιο που θέλετε να ελέγξετε:

![](./image7.jpg?w=884&h=231)\
*Χωρίς φίλτρο*

![](./image8.jpg?w=895&h=258)\
*Με φίλτρο*

"χρόνος από την τελευταία αναφορά" σημαίνει πότε πάρθηκαν κέρδη για τελευταία φορά από αυτές τις στρατηγικές θησαυροφυλακίου. Το παραπάνω γράφημα "Με φίλτρο" είναι ένα παράδειγμα όλων των "συγκομιδών" κερδών από το USDC θησαυροφυλάκιο που συνέβησαν την περασμένη εβδομάδα, ενώ η κάθετη πτώση σημαίνει ότι έγινε συγκομιδή, οπότε ο "χρόνος από την τελευταία συγκομιδή/αναφορά" πηγαίνει στο 0.

Μπορείτε να μεταβείτε σε άλλους πίνακες εργαλείων στην αριστερή πλευρά της οθόνης:

![](./image9.jpg?w=225&h=221)\
*δείτε όλα τα dashboards: https://yearn.vision/dashboards*

Εδώ θα βρείτε άφθονα dashboards για να διερευνήσετε σε βάθος τι συμβαίνει στο Yearn!

![](./image10.jpg?w=1395&h=565)\
*dashboards που χρησιμοποιούνται από τους δημιουργούς στρατηγικών*

Ας ρίξουμε μια ματιά στο dashboard "Vault Overview (Επισκόπηση Θησαυροφυλακίου)":

![](./image11.jpg?w=1400&h=640)\
*Dashboard Επισκόπηση Θησαυροφυλακίου: https://yearn.vision/d/ibsIoEknkdffd/vault-overview?orgId=1*

Σε αυτό το Vault Overview dashboard μπορούμε να δούμε ότι υπάρχουν 6 ενεργές στρατηγικές για το USDC θησαυροφυλάκιο: "TotalDebt" είναι το ποσό που το θησαυροφυλάκιο εκχωρεί σε αυτές τις στρατηγικές, "amount of free funds" σημαίνει πόσα κεφάλαια είναι διαθέσιμα για φθηνή (σε κόστος gas) ανάληψη, όταν αυτός ο αριθμός είναι μικρότερος από το ποσό που θέλετε να κάνετε ανάληψη, τότε η συναλλαγή θα κοστίσει λίγο περισσότερο σε όρους gas, επειδή το θησαυροφυλάκιο θα πρέπει να λάβει κεφάλαια που ανατίθενται σε στρατηγικές και να πραγματοποιήσει περισσότερες λειτουργίες κατα τη διαδικασία.

Θα χρησιμοποιήσουμε το yearn.watch αργότερα για να δούμε πώς εκχωρούνται αναλογικά τα κεφάλαια για κάθε στρατηγική.

Υπάρχουν επίσης εξαιρετικά dashboards για την επιθεώρηση της συνολικής υγείας του Yearn και μπορείτε ακόμη και να παρακολουθείτε το θησαυροφυλάκιο του DAO:

![](./image12.jpg?w=1363&h=201)\
*Dashboard για το Θησαυροφυλάκιο του Yearn: https://yearn.vision/d/9_ppKhd7z/treasury*

## **Yearn Watch**

**Σύνδεσμος: https://yearn.watch/**

Το Yearn Watch είναι ένας πίνακας που φτιάχτηκε από και για τους υπεύθυνους στρατηγικής, ώστε να μπορείτε να πλοηγηθείτε γρήγορα σε σημαντικές πληροφορίες σχετικά με την υγεία κάθε στρατηγικής. Η αρχική οθόνη σας καλωσορίζει ήδη με όλα τα θησαυροφυλάκια:

![](./image13.jpg?w=1255&h=799)

Εάν ανοίξετε ένα θησαυροφυλάκιο, θα δείτε πληροφορίες σχετικά με την κατανομή περιουσιακών στοιχείων. Χρησιμοποίησα ένα μέρος αυτής της προβολής στην ενότητα Yearn Vision, ας δούμε την πλήρη προβολή για το θησαυροφυλάκιο USDC:

![](./image14.jpg?w=855&h=855)

Η προβολή "λεπτομέρειες" δείχνει τα πάντα σχετικά με τη συνολική κατανομή του ταμείου. Εάν αλλάξετε στην προβολή "στρατηγικές", μπορείτε να βουτήξετε ακόμα πιο βαθιά και να επιθεωρήσετε κάθε στρατηγική ξεχωριστά και να βρείτε εύκολα τα έξυπνα συμβόλαια και τις on-chain συναλλαγές.
Μόλις μπείτε σε μια στρατηγική, μια χρήσιμη προβολή είναι οι «εκθέσεις-reports» (συγκομιδές-harvests) που σας δείχνουν τις τελευταίες 10 συναλλαγές συγκομιδής κερδών, ώστε να μπορείτε να παρακολουθείτε τα κέρδη του θησαυροφυλάκιου σε πραγματικό χρόνο και να παρακολουθείτε το κέρδος από κάθε συγκομιδή:

![](./image15.jpg?w=1253&h=759)

Επέκταση μιας μεμονωμένης αναφοράς για περισσότερες πληροφορίες:

![](./image16.jpg?w=1157&h=415)

### **Αυτό είναι το Yearn φίλοι μου!**

Ελπίζω το άρθρο αυτό να βοηθήσει τους αναγνώστες να αντλήσουν χρήσιμες πληροφορίες σχετικά με τις καταθέσεις τους στο Yearn! Είναι υπέροχο να έχετε πρόσβαση στα ίδια εργαλεία που χρησιμοποιούν οι βετεράνοι που εργάζονται σε αυτά τα προϊόντα για να τα παρακολουθούν, υπάρχουν πολλές πολύτιμες πληροφορίες για το παρελθόν και το παρόν των θησαυροφυλακίων και των προϊόντων του Yearn.

Δημιουργός: [Worms](https://twitter.com/MarcoWorms), Έλεγχος: [Dark Ghosty](https://github.com/DarkGhost7)

Ευχαριστώ πολύ τον Dark Ghosty που μου εξήγησε όλους αυτούς τους πίνακες-dashboards και μου έδειξε πώς να πλοηγηθώ σε αυτούς ❤

**Δημιουργήθηκε στο [yearn.finance](https://yearn.finance/)**
