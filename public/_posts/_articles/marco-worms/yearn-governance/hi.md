---
title:  "यर्न शासन की व्याख्या: प्रस्ताव, $YFI टोकन और निष्पादन"
image:
  src: ./image1.jpg
  width: 900
  height: 482
date: '2022-04-19'
author: Marco_Worms
translator: UrsaMajor
---

![](./image1.jpg?w=900&h=482)

कोई भी व्यक्ति यर्न के [Discord](https://discord.com/invite/6PNv2nF), [Twitter](https://twitter.com/iearnfinance), [Reddit](https://www.reddit.com/r/yearn_finance), [विचारों का कोष](https://yearnfinance.notion.site/yearnfinance/Pool-of-Ideas-d75383ade9154d8bb6163388c6c2b39b), [Telegram](https://t.me/yearnfinance/), और [शासन मंच](https://gov.yearn.finance/) पर साझा विचारों की चर्चा और नए विचारों को प्रस्तावित कर सकता है। जैसे-जैसे प्रस्ताव विकसित होता जाता है वैसे-वैसे वह शासन फ़ोरम में एक संरचित वोट बन जाता है जहाँ [YFI टोकन](https://www.coingecko.com/en/coins/yearn-finance) वोटिंग शक्ति के रूप में उपयोग किया जाता है।

- टोकन धारक [यर्न के Snapshot पेज](https://yearn.snapshot.page/#/) पर जाकर वोट कर सकते हैं, वोटिंग ट्रांज़ैक्शन में कोई गैस खपत नहीं होती है!
- एक [रिटायर्ड शासन कोष](https://docs.yearn.finance/contributing/governance/proposal-repository) भी मौजूद है जो अब उपयोग में नहीं है लेकिन यर्न के इतिहास को जानने के लिए इसे एक्सप्लोर किया जा सकता है!

इस फ़ोरम में सबसे सामान्य प्रस्तावों में Yearn Improvement Proposals (YIPs) हैं लेकिन [वर्तमान यर्न शासन कार्यान्वयन (YIP-६१)](https://gov.yearn.finance/t/yip-61-governance-2-0/10460) में इनके अन्य प्रकार भी कवर किए गए हैं:

- **Yearn Improvement Proposal (YIP):** एक प्रस्ताव है YFI धारकों को डेलिगेट की गयी शक्तियों या अतिरिक्त शक्तियों को निष्पादित करने के लिए
- **Yearn Delegation Proposal (YDP):** एक प्रस्ताव है यह बदलने के लिए कि एक yTeam किसी संभावना में किस प्रकार शक्ति रखता है
- **Yearn Signaling Proposal (YSP):** एक ग़ैर-बाध्यकारी प्रस्ताव है किसी मुद्दे पर समुदाय की भावनाओं अथवा इच्छा की ओर इशारा करने के लिए

### शासन कर्तव्य

[YIP-६१](https://gov.yearn.finance/t/yip-61-governance-2-0/10460) निर्धारित करता है कि वर्तमान में यर्न शासन कैसे काम करता है: [yTeams](https://gov.yearn.finance/t/yip-61-governance-2-0/10460#yteams-9) ने YFI धारकों से स्वायत्त रूप से सीमित शक्तियों का उपयोग करने का अधिकार डेलिगेट किया है। Holding YFI धारित करके व्यक्ति यह नियंत्रित कर पता है कि टीमों के बीच शक्ति कैसे वितरित की जाती है, प्रोटोकॉल के भीतर पावर डायनेमिक्स को स्थानांतरित करने वाले परिवर्तनों को पारित या अस्वीकृत करने के लिए YFI विशेष मतदान शक्ति प्रदान करता है जैसे:

- बदलना मल्टीसिग अथवा yTeams Signers को
- पुष्टि करना yTeams की
- ख़र्च करना ट्रेजरी से
- तय करना प्रोटोकॉल शुल्क को
- बदलना YFI अनुबंध को

## शासन मंच प्रक्रिया 

कोई भी यहाँ नया प्रस्ताव बना सकता है [यर्न शासन मंच](https://gov.yearn.finance/):

![](./image2.jpg?w=900&h=486)

### प्रस्ताव टेमप्लेट

जैसा कि [YIP-55](https://gov.yearn.finance/t/yip-55-formalize-the-yip-process/7959) द्वारा स्थापित किया गया है, यहाँ प्रस्तावों को लिखने का एक मानक तरीका दिया जा रहा है:

**सारांश**:
प्रस्तावित परिवर्तन का परिणाम, ग़ैर-तकनीकी और सुलभ तरीके से लिखा गया

- **स्टेटस:** *(यह फ़ील्ड ज़रूरी तो नहीं है पर इससे सबको मदद् मिल जाती है)*
    - **चर्चा:** यह प्रस्ताव फ़िलहाल चर्चा चरण में है। YIP-55 में उल्लिखित हमारे मतदान नियमों के अनुसार, इसे एक YIP संख्या दिए जाने और एक बाध्यकारी वोट के लिए Snapshot में मूव किए जाने से पहले, मनोभावों को समझने हेतु इसे कम से कम ३ दिन तक एक ग़ैर-बाध्यकारी फ़ोरम पोल के साथ चर्चा में रखा जाएगा।
    - **मतदान:** यह प्रस्ताव फ़िलहाल मतदान चरण में है। Snapshot पर अपना वोट डालें। आप हमारे मतदान नियमों के बारे में जान सकते हैं YIP-५५ में
    - **पारित:** यह प्रस्ताव पारित किया गया २५ अप्रैल, २०२१ को समय ७:०० UTC पर ९९.९७% मतों के साथ

**सार:**
प्रस्तावित परिवर्तनों का छोटा सा (~२०० शब्दों का) एक विवरण। जो स्पष्टतया बताए कि यह प्रस्ताव पारित होने पर क्या होगा।

**प्रेरणा:**
वह वर्तमान समस्या जिसके चलते आपने परिवर्तन प्रस्ताव लिखा

**व्याख्या:**
यह प्रस्ताव समस्या को कैसे हल करता है इसका एक लंबा विवरण, यह भी बताना चाहिए कि YIP को कैसे कार्यान्वित किया जाए

**पोल:**
एक वोटिंग डायनेमिक जो शासन प्लैटफ़ॉर्म में बनाया गया है ताकि प्रस्ताव पर समुदाय के मनोभाव को मापा जा सके, यह ५०% से अधिक होना चाहिए

### चर्चा

चर्चा के लिए पर्याप्त समय (कम से कम ३ दिन) होना चाहिए ताकि प्रस्ताव को समुदाय के सदस्यों द्वारा कई कोणों से सुधारा जा सके। औपचारिक वोट देने से पहले प्रस्ताव के बारे में समुदाय के मनोभाव को मापने के लिए Discourse के बिल्ट-इन पोल टूल का उपयोग करें, मतदान में कम से कम ५०% पासिंग वोट्स होने चाहिए।

![](./image3.jpg?w=900&h=351)


आदर्श रूप से चर्चाओं में उतना ही समय लगना चाहिए, जितना यह स्पष्ट करने में लगता है कि समुदाय को क्या प्रस्तावित किया गया था। कुछ प्रस्तावित करने से **पहले** हितधारकों से बात कर लेना मनोभाव को मापने का एक बढ़िया तरीका है और यह आपको शुरुआत से ही बेहतर समर्थन वाले जटिल आइडियाज़ पेश करने में मदद् करता है। उत्कृष्ट चर्चा वाले प्रस्ताव का एक उदाहरण है [YIP-५७] (https://gov.yearn.finance/t/yip-57-funding-yearns-future/9319) जिसने ३०,००० की प्रारंभिक आपूर्ति से परे ६,६६६ YFI टोकन्स को टकसाल किया और जिसे DAO सदस्यों से लेकर बड़े-बड़े YFI धारकों तक विभिन्न प्रकार के हितधारकों को अलाइन करना पड़ा।

### मतदान

चर्चा चरण पारित होने के बाद प्रस्ताव एक YIP (या शायद एक YDP अपनी सामग्री के आधार पर) बन जाता है और मतदान चरण में रखा जाता है। [यर्न के Snapshot पेज](https://yearn.snapshot.page/#/) पर वोट सबमिट करने के लिए आपको कम से कम १ $YFI धारित करने या किसी को आपके लिए ऐसा करने के लिए कहने की ज़रूरत होती है, अगर प्रस्ताव ज़बरदस्त है तो यह इसमें बाधा नहीं बनेगा। नए YIP के लिए आधिकारिक नंबर प्राप्त करने के लिए किसी फ़ोरम मॉड के साथ संपर्क करें!

वोटिंग पावर किसी वोटर के पास कितना $YFI है इससे १:१ तुलना करती है। तो एक १० $YFI वाली वॉलेट के पास १ $YFI वाले व्यक्ति से १०x ज़्यादा वोटिंग पावर है।

वोटिंग में कम से कम ५ दिन लगते हैं और ५०% से अधिक पासिंग वोट्स की आवश्यकता होती है, पूरा करने को कोई कोरम नहीं है जैसा कि [YIP-५५] (https://gov.yearn.finance/t/yip-55-formalize-the-yip-process/7959) द्वारा उल्लिखित किया गया है: "कोरम आवश्यकता को अंकों में निर्धारित करना मुश्किल हो सकता है और यह उदासीन मतदाताओं द्वारा समय बर्बादी का कारण बन सकती है"।

![](./image4.jpg?w=900&h=543)

YFI को निम्नलिखित स्थानों पर रखने या स्टेक करके आप मतदान कर पाते हैं:
- आपका वॉलेट
- YFI yVault V2 (yvYFI टोकन धारित करने के बराबर)
- Balancer YFI/WETH LP टोकन
- Uniswap YFI/WETH LP टोकन
- MasterChef में स्टेक्ड Sushiswap YFI/WETH LP टोकन
- MakerDAO YFI कोलैट्रल
- Unit Protocol YFI कोलैट्रल
- Bancor

### निष्कर्ष व निष्पादन

यदि मतदान ५०% से अधिक मतों के साथ पारित हो गया है, तो यर्न DAO को इसे निष्पादित करना होगा। जिस तरह से [यर्न DAO](https://yearnfinance.notion.site/yearnfinance/Welcome-to-Yearn-Finance-26d6c4210e3e405c9f02f84ba567a249) काम करता है वह किसी टॉप-डाउन कमांड ऐंड कंट्रोल कंपनी की तरह नहीं है, इसलिए यह किसी टीम या व्यक्ति को प्रस्ताव को निष्पादित करने के लिए बाध्य नहीं करेगा। DAO यह सुनिश्चित करेगा कि निष्पादित किए जाने वाले प्रस्ताव के लिए सही इंसेंटिव्ज़ निर्धारित किए गए हैं (उदाहरण के लिए कॉन्ट्रिब्यूटर्स द्वारा किए गए कार्यों के भुगतान के लिए राशि आवंटित करना)

हाल ही में २ YIPs पारित किए गए थे और जैसे-जैसे मैं यह लिख रहा हूँ ये यर्न द्वारा निष्पादित किए जा रहे हैं:

- [YIP-६५: YFI टोकनोमिक्स का विकास](https://gov.yearn.finance/t/yip-65-evolving-yfi-tokenomics/11994)
- [YIP-६६: योगदानकर्ता मुआवजे को सुव्यवस्थित करना](https://gov.yearn.finance/t/yip-66-streamlining-contributor-compensation/12247)

## YFI का उचित लॉन्च

![](./image5.jpg?w=900&h=228)

[आंद्रे क्रोन्ये](https://medium.com/@andrecronje) यर्न के पहले बिल्डर थे और उन्होंने जो कुछ भी किया वह एक DAO बन गया जिसमे आज २०० से अधिक सक्रिय प्रतिभागी हैं। इसका अस्तित्व केवल उसी रूप में संभव है जैसा कि यह आज है क्योंकि क्रोन्ये ने वो सारी शक्ति त्याग दी जो वो प्रोटोकॉल पर रखते थे, और जिस प्रकार उन्होंने ने ऐसा किया वह YFI के माध्यम से था। जिसने भी शुरुआती दिनों में यर्न की सेवाओं और इसके इकोसिस्टम का उपयोग किया, उसे यह शक्ति प्राप्त हुयी, और आप क्रोन्ये की पोस्ट्स में इस बारे में जानकारी प्राप्त कर सकते हैं कि यह प्रक्रिया कैसे संपन्न हुयी:

१) [YFI](https://medium.com/iearn/yfi-df84573db81) (YFI की कमाई सरल है, किसी एक प्लेटफॉर्म को तरलता प्रदान करें)
२) [YFI कमाई curve.fi/y](https://medium.com/iearn/earning-yfi-y-curve-fi-53b5fd347f0f) (Curve को तरलता प्रदान करके YFI अर्जित करें)
३) [YFI इनाम पूल](https://medium.com/iearn/yfi-rewards-pool-810ef9256ec6) (YFI जलाने के लिए इनाम पूल)
४) [पूल #३ मेटा यील्ड शासन](https://medium.com/iearn/pool-3-meta-yield-governance-58f68e6d2f19) (पूल जिसने शासन में भाग लेने सहित कई चीजों को पुरस्कृत किया)

## अतिरिक्त संसाधन

यदि आप एक प्रस्ताव बनाने के लिए प्रेरणा की तलाश कर रहे हैं, तो आप निम्नलिखित YIPs पर नज़र डाल सकते हैं, जिनमें प्रोटोकॉल के भीतर व्यापक चर्चा और बदली हुई पावर डायनेमिक्स थी:

- [YIP ३२: YFI जलाने निकालें](https://gov.yearn.finance/t/yip-32-remove-yfi-burning/1907)
- [YIP ३६: परिचालन पूंजी के रूप में सिस्टम पुरस्कार](https://gov.yearn.finance/t/yip-36-system-rewards-as-operational-capital/2311)
- [YIP ४१: मल्टीसिग को अस्थायी रूप से सशक्त करें](https://gov.yearn.finance/t/yip-41-temporarily-empower-multisig/3630/2)
- [YIP-५१: v2 तिजोरी शुल्क संरचना सेट करें](https://gov.yearn.finance/t/yip-51-set-vault-v2-fee-structure/7752)
- [YIP-५२: यर्न के शानदार दिमाग के योगदान के लिए रणनीतिकार को लाभ का हिस्सेदार बनाना](https://gov.yearn.finance/t/yip-52-make-strategist-skin-in-game-partner-for-make-benefit-of-glorious-brain-of-yearn/7856)
- [YIP-५४: ऑपरेशंस फंडिंग को औपचारिक बनाएं](https://gov.yearn.finance/t/yip-54-formalize-operations-funding/7956)
- [YIP-५५: YIP प्रक्रिया को औपचारिक बनाएं](https://gov.yearn.finance/t/yip-55-formalize-the-yip-process/7959)
- [YIP-५६: बायबैक और बिल्ड](https://gov.yearn.finance/t/yip-56-buyback-and-build/8929)
- [YIP-५७: यर्न के भविष्य को अनुदान](https://gov.yearn.finance/t/yip-57-funding-yearns-future/9319)
- [YIP-६१: शासन 2.0](https://gov.yearn.finance/t/yip-61-governance-2-0/10460)
- [YIP-६५: YFI टोकनोमिक्स का विकास](https://gov.yearn.finance/t/yip-65-evolving-yfi-tokenomics/11994)
- [YIP-६६: योगदानकर्ता मुआवजे को सुव्यवस्थित करना](https://gov.yearn.finance/t/yip-66-streamlining-contributor-compensation/12247)

