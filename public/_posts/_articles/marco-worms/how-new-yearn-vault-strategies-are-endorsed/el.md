---
title: "Πώς εγκρίνονται οι νέες στρατηγικές των θησαυροφυλακίων Yearn"
image:
  src: ./image1.jpg
  width: 1280
  height: 800
date: '2022-02-02'
author: Marco_Worms
translator: Stathis
---

![](./image1.jpg?w=900&h=478)\
*Διαδικασία Eλέγχου Στρατηγικής*

Στο τελευταίο άρθρο σχετικά με τα [Θησαυροφυλάκια και Στρατηγικές του Yearn](https://medium.com/iearn/yearn-finance-explained-what-are-vaults-and-strategies-96970560432) περιγράψαμε εν συντομία τη **Διαδικασία Ελέγχου Στρατηγικών**. Τώρα θα εντρυφήσουμε βαθύτερα στον τρόπο με τον οποίο ο καθένας μπορεί να προτείνει μια νέα στρατηγική στο Yearn και ποια βήματα γίνονται προκειμένου να διασφαλιστεί ότι οι εγκεκριμένες στρατηγικές είναι αξιόπιστες.

![](./image2.jpg?w=900&h=478)\
*Γρήγορη ανακεφαλαίωση: μια στρατηγική είναι ένα έξυπνο συμβόλαιο που θα επενδύει και θα συλλέγει κέρδη χρησιμοποιώντας τα κεφάλαια του yVault.*

Πριν από την υποβολή μιας στρατηγικής προς έγκριση από το Yearn, ο υπεύθυνος στρατηγικής θα πρέπει να συντάξει ένα έγγραφο δέουσας επιμέλειας σχετικά με αυτήν: Τα [SNX](https://hackmd.io/0w1RZh7DSc27A9EyzlHbJQ?view) και [Vesper](https://hackmd.io/@Ap_76vwNTg-vxJxbiaLMMQ/SkXEzic7O) είναι καλά πρότυπα για να ακολουθήσετε. Το έγγραφο δέουσας επιμέλειας (Due Diligence) είναι σημαντικό επειδή περιγράφει όλες τις προδιαγραφές των διαδικασιών που χρησιμοποιεί μια στρατηγική και εξετάζει τις κοινές πρακτικές ασφάλειας των έξυπνων συμβολαίων. Το Yearn θα χρησιμοποιήσει αυτό το έγγραφο για να επικυρώσει τις διαδικασίες και να αξιολογήσει τους κινδύνους της στρατηγικής που αναπτύχθηκε!

Μερικά από τα σημεία που θα πρέπει να περιγράφει το έγγραφο είναι:

- Αποκέντρωση πρωτοκόλλου: Το πρωτόκολλο χρησιμοποιεί multisig; Τι εξουσίες έχει; Είναι τα συμβόλαια μεταβλητά;
- Κατάλογος των εκθέσεων ελέγχου
- Όλες οι λεπτομέρειες της εγγενούς στρατηγικής
- Διαδρομή για την ανάπτυξη στο περιβάλλον παραγωγής

Ο υπεύθυνος στρατηγικής μπορεί να δημιουργήσει μια στρατηγική χρησιμοποιώντας το repository προτύπων ["brownie-strategy-mix"](https://github.com/yearn/brownie-strategy-mix). Όταν η στρατηγική ολοκληρωθεί και αναθεωρηθεί από 2 άτομα, θα πρέπει να αναπτυχθεί στο ape.tax, το οποίο είναι ένας ιστότοπος που επιτρέπει τη δοκιμή πειραματικών θησαυροφυλακίων σε περιβάλλον παραγωγής.

![](./image3.jpg?w=352&h=28)\
*προειδοποίηση για τα ape.tax θησαυροφυλάκια!*

Με το έγγραφο έτοιμο και αφού ολοκληρωθούν επιτυχώς κάποιοι κύκλοι συγκομιδής χωρίς προβλήματα, ο υπεύθυνος στρατηγικής μπορεί τώρα [να απευθυνθεί στους συνεισφέροντες του Yearn](https://docs.yearn.finance/developers/v2/DEPLOYMENT#deploying-a-new-strategy) για να λάβει την έγκριση της στρατηγικής από την [Επιτροπή Ασφαλούς Farming](https://gov.yearn.finance/t/introducing-yearn-safe-farming-committee/10533). Μια πλήρης επιθεώρηση ασφαλείας θα γίνει από εσωτερικούς ελεγκτές του Yearn.

Αφού αντιμετωπιστεί κάθε σχόλιο και εγκριθεί ο κώδικας, η στρατηγική μπορεί να προωθηθεί στην παραγωγή είτε με εκ νέου ανάπτυξη και προσάρτηση σε ένα υπάρχον θησαυροφυλάκιο είτε με την έγκριση του θησαυροφυλακίου του Ape Tax.

**Η στρατηγική έχει πλέον εγκριθεί και είναι διαθέσιμη στο [yearn.finance](https://yearn.finance/)!!**

Από εδώ και στο εξής ο υπεύθυνος στρατηγικής + κάθε υποστηρικτική επιτροπή θα ανταμείβεται με αμοιβή απόδοσης 10% από την απόδοση των στρατηγικών του θησαυροφυλακίου. Δεδομένου ότι η ασφάλεια αποτελεί ζήτημα υψηλής προτεραιότητας, αναμένουμε να αυξήσουμε τη συχνότητα παρακολούθησης και ελέγχου καθώς η στρατηγική αυξάνεται σε Συνολική Κλειδωμένη Αξία (TVL):

- Όταν η στρατηγική έχει **περισσότερα από 10M σε TVL**, ο υπεύθυνος στρατηγικής θα πρέπει - να δημιουργήσει μια επιτροπή 3 ατόμων με εκτεταμένη γνώση που θα παρακολουθεί τη στρατηγική 24 ώρες το 24ωρο.
- Όταν η στρατηγική έχει **περισσότερα από 100M σε TVL** θα ελέγχεται στη συνέχεια από μία αξιόπιστη εξωτερική ελεγκτική εταιρεία και θα αρχίσουμε να κάνουμε επαναλαμβανόμενες εσωτερικές αναθεωρήσεις σε αυτήν.

Για περισσότερες πληροφορίες σχετικά με τον τρόπο ανάπτυξης και έγκρισης των στρατηγικών μπορείτε να διαβάσετε αυτά τα έγγραφα:

- [Τι είναι τα Θησαυροφυλάκια και οι Στρατηγικές;](https://medium.com/iearn/yearn-finance-explained-what-are-vaults-and-strategies-96970560432)
- [Επίσημα έγγραφα - Ξεκινώντας με τα Θησαυροφυλάκια και τις Στρατηγικές](https://docs.yearn.finance/developers/v2/getting-started)
- [Επίσημα έγγραφα - Ανάπτυξη θησαυροφυλακίου και στρατηγικής V2](https://docs.yearn.finance/developers/v2/DEPLOYMENT)
- [Πρόταση για το Ασφαλές Farming στο Yearn](https://gov.yearn.finance/t/introducing-yearn-safe-farming-committee/10533)
