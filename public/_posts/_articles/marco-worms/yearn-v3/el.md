---
title:  "Θησαυροφυλάκια του Yearn v3"
image:
  src: ./image1.jpg
  width: 900
  height: 429
date: '2022-05-03'
author: Marco Worms
translator: Stathis
---

![](./image1.jpg?w=900&h=429)

Καθώς αναμένουμε τις συναρπαστικές αλλαγές που φέρνουν τα v3 Θησαυροφυλάκια τόσο για τους προγραμματιστές όσο και για τους χρήστες, μίλησα με τον συνεργάτη του Yearn υπεύθυνο της ομάδας σχεδιασμού του v3. Έμεινα έκπληκτος όταν έμαθα για τον αριθμό των νέων χαρακτηριστικών! Αρχικά, η συζήτησή μας ξεκίνησε γύρω από το πρότυπο [ERC-4626](https://twitter.com/iearnfinance/status/1511444220850184197), το οποίο τυποποιεί τα θησαυροφυλάκια σε όλα τα πρωτόκολλα, αλλά αποδεικνύεται ότι αυτό είναι μόνο η κορυφή του παγόβουνου.

# Ο σκοπός του v3 είναι να βελτιώσει όλες τις βασικές πτυχές των θησαυροφυλακίων του Yearn

### Ασφάλεια

Διατήρηση της θέσης του Yearn ως καλύτερου στην κατηγορία του για τις πρακτικές ασφάλειας DeFi.

### Ανάπτυξη

Μείωση των δυσκολιών δημιουργίας στρατηγικών και δυνατότητα ευρύτερης γκάμας στρατηγικών για ένα θησαυροφυλάκιο.

### Αυτοματισμός

Επιτρέπει την αυτοματοποίηση περισσότερων λειτουργιών του θησαυροφυλακίου εκτός από τη συγκομιδή, φτάνοντας ένα βήμα πιο κοντά στο όνειρο του 100% αυτοματοποιημένου θησαυροφυλακίου.

## Προκειμένου να επιτευχθεί το εύρος δυνατοτήτων του v3, οι προγραμματιστές μας εργάζονται στα εξής:

### Αύξηση της πολυμορφικότητας (modularity)

Υλοποίηση κώδικα που είναι απλός με αξιόπιστο τρόπο στο έξυπνο συμβόλαιο yVault, το οποίο επιτρέπει την τοποθέτηση πιο έξυπνης λογικής σε ενότητες που μπορούν να επαναλαμβάνονται.

Υιοθέτηση του προτύπου ERC-4626, το οποίο επιτρέπει στα θησαυροφυλάκια μας να είναι συμβατά με οποιαδήποτε άλλα πρωτόκολλα που το ακολουθούν.

### Βελτίωση της σχέσης Στρατηγικής <-> Θησαυροφυλάκιο

Επιτρέπει την απλούστερη δοκιμή στρατηγικών, την ανάπτυξη, και συνολικά τη συμπερίληψη περισσότερων εργαλείων για την κάλυψη ενός ευρύτερου φάσματος δυνατοτήτων απόδοσης, συμπεριλαμβανομένων του κλειδώματος κεφαλαίων, των πιο επικίνδυνων στρατηγικών και των στρατηγικών πολλαπλών αλυσίδων.

### Δημιουργία νέων προϊόντων

Δημιουργία νέων προϊόντων, όπως τα Junior Tranches, τα οποία καθιστούν δυνατή τη χρήση πιο επικίνδυνων στρατηγικών και επιτρέπουν στους χρήστες να επιλέξουν μια επιλογή κατάθεσης υψηλότερου κινδύνου.

Επιτρέπει περισσότερα από 1 θησαυροφυλάκια για κάθε τύπο token.

Επιτρέπει ο έλεγχος των θησαυροφυλακίων να γίνεται μέσω multisigs που μπορούν να διαμοιραστούν με πρωτόκολλα συνεργατών.

## Ευελιξία

Το v3 θα δώσει στους προγραμματιστές και τους δημιουργούς στρατηγικών μεγαλύτερη ευελιξία για την αποστολή κώδικα στην παραγωγή. Αυξάνει το modularity των συμβολαίων και ανοίγει επίσης πόρτες για νέους τρόπους κατάθεσης σε θησαυροφυλάκια.

Θα δούμε επίσης μια καλύτερη αυτοματοποίηση των περιφερειακών έξυπνων συμβολαίων: στο v2 μόνο οι λειτουργίες συγκομιδής είναι αυτοματοποιημένες και, στο v3 θα πλησιάσουμε σε ένα 100% αυτοματοποιημένο θησαυροφυλάκιο, επειδή τώρα οι πιο σημαντικές λειτουργίες είναι πιο εύκολο να αυτοματοποιηθούν με το [Keep3r Network](https://keep3r.network/).

> **Θέλουμε να κινηθούμε γρήγορα και να μην σπάσουμε πράγματα** - Skeletor
## Στρατηγικές σε αναβολικά

Τα v2 θησαυροφυλάκια είχαν όριο 20 στρατηγικές ανά θησαυροφυλάκιο, στο v3 το όριο αυτό θα αυξηθεί. Επιπλέον, οι πιο επικίνδυνες στρατηγικές θα ακολουθούν πλέον ένα μοντέλο συμβολαίου ανάλογο με τα [Senior/ Junior Tranches](https://corporatefinanceinstitute.com/resources/knowledge/finance/junior-tranche-debt/).

Οι πιο ριψοκίνδυνες στρατηγικές θα έχουν τώρα ένα συμβόλαιο Junior Tranche, που σημαίνει ότι ο χρήστης θα καταθέτει πρώτα tokens σε ένα θησαυροφυλάκιο και στη συνέχεια θα μπορεί να επιλέξει να καταθέσει τα tokens του θησαυροφυλακίου σε ένα συμβόλαιο Junior Tranche για μια επιλογή υψηλότερου κινδύνου/υψηλότερης ανταμοιβής. Οι χρήστες μπορούν επίσης να επιλέξουν συγκεκριμένες στρατηγικές στις οποίες θα επικεντρωθούν. Αυτό είναι ένα προαιρετικό χαρακτηριστικό που ίσως θελήσουν να εξερευνήσουν άτομα με μεγαλύτερη διάθεση για ρίσκο.

Ένα άλλο πράγμα που επεξεργάζεται η ομάδα του v3 είναι ο τρόπος αποκέντρωσης της [διαδικασίας έγκρισης στρατηγικής](https://medium.com/iearn/how-new-yearn-vault-strategies-are-endorsed-8c0e0870790d). Σήμερα πολλές πτυχές του ελέγχου ασφάλειας στο Yearn είναι κεντρικοποιημένες. Αλλά η δυνατότητα αποκέντρωσης αυτής της διαδικασίας θα έδινε περισσότερο χώρο για την μεγέθυνση του προϊόντος.

Περαιτέρω χαρακτηριστικά επικεντρώνονται στη βελτίωση της συνολικής χρήσης των θησαυροφυλακίων από τους χρήστες, τους υπεύθυνους στρατηγικής και τους προγραμματιστές, όπως

- Το ySwaps (η υπηρεσία που χρησιμοποιούν οι υπεύθυνοι στρατηγικής για να κάνουν ανταλλαγές token) βελτιστοποιείται για αποδοτικότητα gas κόστους.
- Οι συγκομιδές στο v2 χρειάζονται 6 ώρες για να ανέβουν οι τιμές, αλλά στην v3 ο χρόνος αυτός είναι δυναμικός, βελτιώνοντας την προστασία από το MEV (maximum extractable value).
- To αυξημένo modularity γύρω από τις διαδικασίες των θησαυροφυλακίων, μας επιτρέπει να κάνουμε στενότερες συνεργασίες με άλλα πρωτόκολλα και να δημιουργήσουμε λύσεις πιο εξειδικευμένες στις περιπτώσεις τους.

## Κώδικας θησαυροφυλακίων
Ο κώδικας των v2 θησαυροφυλακίων είναι γραμμένος σε [Vyper](https://vyper.readthedocs.io/en/stable/), αλλά το v3 είναι κατασκευασμένο με [Solidity](https://docs.soliditylang.org/en/v0.8.13/).

Η Vyper είναι μια αξιόπιστη γλώσσα, όπως αποδείχθηκε από το σύστημα του v2, αλλά έχει μικρότερη διαθεσιμότητα προγραμματιστών. Η απόφασή μας να χρησιμοποιήσουμε τη Solidity βασίστηκε, μεταξύ άλλων παραγόντων, στην πρόσβαση στη μεγαλύτερη δεξαμενή προγραμματιστών που είναι απαραίτητη για ένα κρίσιμο έργο όπως αυτό. Βλέπουμε ένα λαμπρό μέλλον για τη Vyper και θα συνεχίσουμε να τη διερευνούμε στο Yearn για έξυπνα συμβόλαια, ενώ οποιαδήποτε από τις λειτουργίες γύρω από τα θησαυροφυλάκια μπορεί να γίνει με τη χρήση της.

![](./image2.jpg?w=900&h=253)\
*[Defillama Στατιστικά στοιχεία χρήσης γλώσσας προγραμματισμού blockchain](https://defillama.com/languages)*

Τα στατιστικά στοιχεία για τις γλώσσες προγραμματισμού που χρησιμοποιούνται σε blockchain μπορούν να παρακολουθούνται στο [Defillama](https://defillama.com/languages), αυτή τη στιγμή η Vyper αποτελεί περίπου το 10% και η Solidity το 69%. Αυτό αντικατοπτρίζει την κυριαρχία της Solidity στην αγορά, και δεδομένου ότι χρειαζόμασταν περισσότερους συνεισφέροντες για να αναπτύξουμε το v3, επιλέξαμε την τεχνολογία που θα μας επέτρεπε να δημιουργήσουμε μια έμπειρη ομάδα πιο γρήγορα.

## Το μέλλον περιμένει

Έχω παρουσιάσει μόνο την κορυφή του παγόβουνου του τι πρόκειται να έρθει στην v3. Οι συνεργάτες του Yearn εργάζονται επίσης για την κατασκευή πολλών άλλων συναρπαστικών προϊόντων και λειτουργιών! 

**[Μάθετε περισσότερα για τις ευκαιρίες συμμετοχής στο Yearn εδώ!](https://yearnfinance.notion.site/Join-Us-3e9c95b9bd7846a18c0f1cbe6ab05eda)**

**Δημιουργήθηκε στο [yearn.finance](https://yearn.finance/#/portfolio)**
