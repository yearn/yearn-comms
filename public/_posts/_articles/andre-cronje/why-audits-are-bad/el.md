---
title:  "Γιατί οι έλεγχοι είναι κακοί"
image:
  src: ./andre-hero.png
  width: 700
  height: 300
date: '2021-08-03'
author: Andre
translator: giosereth
---

# Iron Bank Fixed Forex audit: Γιατί οι έλεγχοι είναι κακοί

Ήθελα έναν εντυπωσιακό τίτλο. Ο ελέγχος σε κάτι δημόσιο συχνά θεωρείται κάτι κακό, ενώ ένας έλεγχος για προσωπική χρήση, θεωρείται καλός.

Στις μέρες μας θα δείτε να ζητούνται έλεγχοι στα συμβόλαια διαφόρων πρότζεκτ, όχι για να ελεγχθούν, αλλά απλά ως άλλη μια προϋπόθεση. "Έχει ελεγχθεί το έργο;  \[Ναι\] \[Όχι\]", συχνά, δεν απαιτείται καν η σύνδεση με τον έλεγχο, απλά \[Ναι\]\[Όχι\].

Ας χρησιμοποιήσουμε το Fixed Forex ως παράδειγμα, "Έχουν ελεγχθεί τα έξυπνα συμβόλαια του πρότζεκτ;" \[Ναι\], και ο έλεγχος είναι διαθέσιμος [εδώ](https://github.com/andrecronje/fixed-forex-audit/blob/main/PeckShield-Audit-Report-ERC20-ibEUR-v1.0.pdf). Μπορεί να έχετε ήδη ανοίξει τον σύνδεσμο, και να έχετε διαβάσει προς τα κάτω μέχρι τα ευρήματα:

![](1.png?w=935&h=581)

Υπέροχα, σωστά; 1 χαμηλής σημασίας και 1 πληροφοριακό πρόβλημα. Αλλά τώρα ας το δούμε με βάση το πλαίσιο, αυτό είναι ουσιαστικά ένα συμβόλαιο ERC20, και ενώ δείχνει ότι το ibEUR και τα επακόλουθα ib-assets είναι μια απλή υλοποίηση του ERC20, τι γίνεται με το υπόλοιπο οικοσύστημα;

[ibEUR gauge](https://etherscan.io/address/0x9d7ca778d067045a9d6b871c9d28589875308018)  
[ibKRW gauge](https://etherscan.io/address/0x8992fd229b574b8083de1249bc6fd3711fda45dd)  
[Voting](https://etherscan.io/address/0xd9c8620c0c0b866b7b5180d2d70093165340326d)  
[Faucet](https://etherscan.io/address/0x7d254d9adc588126edaee52a1029278180a802e8)  
[ibEUR/ETH distribution](https://etherscan.io/address/0x1da8a6fe33bd35b99505d67843eec9fa124f2d4b)  
[ib rewards](https://etherscan.io/address/0x83893c4a42f8654c2dd4ff7b4a7cd0e33ae8c859)  
[Fee distribution](https://etherscan.io/address/0x27761efeb0c7b411e71d0fd0aee5dde35c810cc2)

Τώρα, είναι πολύ εύκολο για μένα να το είχα αφήσει σε ένα απλό tweet, "Fixed Forex έκθεση ελέγχου", και να τελειώσω με αυτό, και αυτός είναι ο λόγος για τον οποίο, ακόμη και στο παρελθόν, μισούσα να μοιράζομαι εκθέσεις ελέγχου, καθώς τις χρησιμοποιούμε απλά ως σφραγίδα έγκρισης, τα μη τεχνικά καταρτισμένα άτομα τον χρησιμοποιούν ως επιβεβαίωση ότι το προτζεκτ είναι "ασφαλές". Όμως, τίποτα σε αυτό που κάνουμε δεν είναι ασφαλές, τίποτα σε αυτό που προσπαθούμε να κάνουμε δεν είναι εύκολο, και δεν έχουμε καμία εγγύηση για το μέλλον.

Η αποκέντρωση είναι μια ευθύνη, όχι ένα δικαίωμα, η πραγματική αποκέντρωση είναι απίστευτα δύσκολη και σχεδόν αδύνατο να συμβεί μέσα σε μια νύχτα.

Είναι τρομερά σημαντική η δυνατότητα να μπορείς πραγματικά να κατέχεις τα κεφάλαιά σου, αλλά υπάρχει και μια εγγενής ευθύνη.

Οι ομάδες θα πρέπει να χρησιμοποιούν και να κάνουν ελέγχους ως συμπλήρωμα των όσων κάνουν για την ασφάλεια των χρηστών. Πρόκειται για τον ίδιο λόγο για τον οποίο η κωδικοποίηση από συναδέλφους, ή ακόμα και μια απλή αξιολόγηση των συμβολαίων από συναδέλφους, λειτουργεί καλά. Αλλά οι έλεγχοι δεν είναι σφραγίδα έγκρισης, οι έλεγχοι δεν είναι εγγύηση και οι έλεγχοι δεν είναι καν δίχτυ ασφαλείας.

Στην πραγματικότητα, αν έβλεπα έναν έλεγχο όπως ο παραπάνω, όπου μια ομάδα έλεγε ότι "ελέγχεται" και το μόνο που έκανε ήταν να ελέγξει το ERC20 της, θα ήμουν ακόμα πιο προσεκός και επιφυλακτικός για το προϊόν τους. 
