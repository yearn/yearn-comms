---
title: "Το Yearn Finance Συνεργάζεται με το Tenderly για να Επιταγχύνει την Ανάπτυξη, το Debugging & την Ανάλυση Περιστατικών"
image:
  src: ./cover.jpg
  width: 1280
  height: 800
date: '2022-03-02'
author: Weaver
translator: Stathis
---

Η συνεργασία μεταξύ Yearn-Tenderly έχει αποδειχθεί αμοιβαία επωφελής.

Το Tenderly έδωσε στο Yearn πρόσβαση στα καλύτερα εργαλεία προγραμματιστών, βαθύτερη εικόνα για την on-chain δραστηριότητα και υποστήριξη από μια rockstar ομάδα προγραμματιστών. Αντίστοιχα το Yearn έχει προσφέρει τις βασικές περιπτώσεις χρήσης και τις απαιτήσεις ενός μεγάλου DeFi πρωτοκόλλου, βοηθώντας το προϊόν του Tenderly να εξελιχθεί και να προσαρμοστεί στις ανάγκες του κλάδου.

![](cover.jpg?w=1400&h=670)

## Κατάσταση
Το Yearn Finance είναι υπερήφανο να θεωρεί τον εαυτό του σαν ένα από τα πιο ασφαλή και υψηλότερα σε TVL πρωτόκολλα σε όλο το DeFi. Το Yearn διαθέτει επίσης τεράστιες on-chain υποδομές: πάνω από 300 έξυπνα συμβόλαια θσαυροφυλακίων v2 και στρατηγικής μόνο στο mainnet (για να μην αναφέρουμε τα θησαυροφυλάκια v1, την υποδομή Keep3r, τα συμβόλαια helper, και την ανάπτυξη σε side-chains κλπ.).

Το Yearn είναι επίσης ένα Lego χρήματων χωρίς άδεια. Αυτό σημαίνει ότι χρησιμοποιεί πολλά διαφορετικά πρωτόκολλα σε όλο το τοπίο του DeFi για να βοηθήσει στη δημιουργία απόδοσης και με τη σειρά τους, πολλά διαφορετικά πρωτόκολλα χρησιμοποιούν το Yearn για να δημιουργήσουν απόδοση για τους χρήστες και τα ταμεία τους. Ενώ η τόσο εκτεταμένη ενσωμάτωση κάνει δυνατές τεράστιες ευκαιρίες, συνοδεύται από το κόστος στοίβαξης κινδύνου: καθώς αυξάνεται ο αριθμός των ενσωματώσεων στα πρωτόκολλα, αυξάνεται και η επιφάνεια επίθεσης.

## Πρόβλημα
Με μια τόσο μεγάλη ομάδα συνεισφερόντων προγραμματιστών και τεράστια on-chain υποδομή, γίνεται σημαντική η εύρεση και χρήση των καλύτερων εργαλείων προγραμματισμού στην κατηγορία τους. Μερικές από τις προκλήσεις που αντιμετωπίζει το Yearn κατά την εκτέλεση των εργασιών του σε τόσο μεγάλη κλίμακα είναι:

#### Παρακολούθηση & Ειδοποίηση
Η παρακολούθηση των on-chain δεδομένων είναι κρίσιμη για την εύρεση γεγονότων που ενδέχεται να επηρεάσουν την ασφάλεια του Yearn, την ασφάλεια μιας ενσωμάτωση ή απλώς για την παρακολούθηση μοτίβων στη συμπεριφορά των χρηστών.

Για παράδειγμα: Τι θα συμβεί αν μια από τις πηγές απόδοσης που χρησιμοποιεί το Yearn εφαρμόσει μια νέα πρόταση διακυβέρνησης για την εξάλειψη των farming ανταμοιβών; Ή ίσως κάποιο farm ενημερώνει τους υπογράφοντες του multisig του, δημιουργώντας μια ανησυχία για την ασφάλεια την οποία θέλουμε να γνωρίζουμε.

Το να ξοδεύεται χρόνος των προγραμματιστών και πόροι για τη δημιουργία και τη συντήρηση υποδομών off-chain αντί για επικέντρωση στις εργασίες του βασικού πρωτοκόλλου δεν είναι μια καλή επένδυση για το Yearn.

#### Εντοπισμός σφαλμάτων - Debugging
Τα περιβάλλοντα ανάπτυξης έξυπνων συμβολαίων Solidity εξακολουθούν να είναι ανώριμα σε σύγκριση με τα παραδοσιακά περιβάλλοντα προγραμματισμού όπως Java, Javascript, κ.λπ. Η σύνταξη ασφαλούς κώδικα για ένα πρωτόκολλο που έχει 6 δισεκατομμύρια δολάρια σε περιουσιακά στοιχεία υπό διαχείριση είναι ένα σημαντικό κατόρθωμα. Για να είναι επιτυχημένοι, οι προγραμματιστές και οι ομάδες ασφαλείας του Yearn χρειάζονται εργαλεία που μπορούν να διορθώσουν τον κώδικα και τις συναλλαγές τόσο σε τοπικά περιβάλλοντα όσο και ζωντανά στο mainnet.

#### Ανάλυση περιστατικών
Όταν λαμβάνει χώρα ένα συμβάν ασφαλείας στο chain που επηρεάζει τα χρήματα των χρηστών, ανεξαρτήτως αν είναι έναντι του Yearn είτε άλλου πρωτοκόλλου, χρειαζόμαστε τα κατάλληλα εργαλεία για να κατανοήσουμε γρήγορα τι έχει συμβεί και πώς να ανταποκριθούμε. Πέρα από την απλή ειδοποίηση, πρέπει να είμαστε σε θέση να μπούμε βαθιά στο ίχνος μιας συγκεκριμένης συναλλαγής ή ενός συνόλου συναλλαγών και να μοιραστούμε τα ευρήματά μας με την ομάδα.

## Λύση
Μόλις οι προγραμματιστές του Yearn ανακάλυψαν ότι το Tenderly είναι το πιο αξιόπιστο και χρήσιμο εργαλείο ανάλυσης που διατίθεται κατά τη διάρκεια των "war rooms", το Yearn αποφάσισε να συνάψει μια πιο επίσημη σχέση με το Tenderly.

Η ομάδα του Yearn έφερε στο τραπέζι μια τεχνογνωσία στο τοπίο του DeFi και τις περιπτώσεις χρήσης που είναι εγγενείς σε ένα πολύ ενεργό πρωτόκολλο DeFi, ενώ η ομάδα του Tenderly μοιράστηκε μερικά από τα πιο έξυπνα μυαλά στο Ethereum που διαθέτουν μερικές από τις πιο αποδοτικές και αξιόπιστες υποδομές κόμβων στον χώρο.

Τους τελευταίους μήνες, οι προγραμματιστές του Yearn έχουν γίνει χρήστες των προϊόντων Tenderly, παρέχοντας σχόλια και ιδέες για τα μελλοντικά πλάνα του προϊόντος. Σε αυτό το διάστημα, το Tenderly δημιούργησε μερικά απίστευτα χρήσιμα εργαλεία και δυνατότητες που βοήθησαν στην αντιμετώπιση καθεμίας από τις προκλήσεις που αναφέρονται παραπάνω.

#### Παρακολούθηση και ειδοποίηση
Το Tenderly έχει ενσωματωμένες προσαρμόσιμες ειδοποιήσεις που επιτρέπουν ακόμη και σε αρχάριους χρήστες να δημιουργούν ειδοποιήσεις για σχεδόν οποιοδήποτε on-chain συμβάν. Εσωτερικά, το Yearn το χρησιμοποιεί εκτενώς για να παρακολουθεί κρίσιμα γεγονότα και on-chain αξίες. Για παράδειγμα, οι ομάδες μας multisig στο Telegram ειδοποιούνται με έναν υπερσύνδεσμο όταν γίνεται mine μια νέα συναλλαγή multisig.

Οι ενέργειες Web3 είναι μια άλλη δυνατότητα από το Tenderly που επιτρέπει στους χρήστες να ενεργοποιούν εσωτερικά scripts ως αντίδραση σε on-chain γεγονότα (π.χ. αποστολή συναλλαγής για απενεργοποίηση της δραστηριότητας keep3r εάν ένα σφάλμα σε μια στρατηγική προκαλεί επαναλαμβανόμενη συγκομιδή).

#### Εντοπισμός σφαλμάτων - Debugging
Η χρήση του προγράμματος εντοπισμού σφαλμάτων του Tenderly ήταν ένα τεράστιο άλμα προς τα εμπρός για τους προγραμματιστές του Yearn. Οι εποχές της χρήσης του Ganache για την δημιουργία fork του δικτύου σε περιβάλλοντα τοπικής ανάπτυξης έχουν περάσει. Ενώ το Ganache μπορεί να είναι αργό, αναξιόπιστο και να οδηγήσει σε σφάλματα RPC, τα Tenderly forks  είναι ιδιαίτερα στιβαρά και έχουν εξοικονομήσει πολλές ώρες προγραμματιστών βοηθώντας στην εύρεση της ακριβούς γραμμής του κώδικα που προκάλεσε την επαναφορά μιας συναλλαγής. Επιπλέον, τα μεμονωμένα forks και τα ίχνη συναλλαγών μπορούν να κοινοποιηθούν μέσω URL, ώστε να γνωρίζετε ότι βλέπετε το ίδιο πράγμα με τους συνεργάτες σας και εξεταστές του κώδικα.

#### Ανάλυση περιστατικών
Το Tenderly προσφέρει το καλύτερο πρόγραμμα εντοπισμού σφαλμάτων διεπαφής χρήστη στον κλάδο. Ήταν ανεκτίμητο για την ομάδα του Yearn να μπορεί ανακαλύπτει τις αιτίες των γεγονότων ασφαλείας και να βοηθήσει στον εντοπισμό σφαλμάτων και επιθέσεων. Τα περιβάλλοντα των "war rooms" είναι αγχωτικά και θορυβώδη, επομένως είναι χρήσιμο να υπάρχουν κοινοποιήσιμα URL που βοηθούν όλους να βρίσκονται στην ίδια σελίδα. Γίνονται περισσότερες προσπάθειες σχετικά με την ανάλυση περιστατικών, αλλά θα τις καλύψουμε εκτενέστερα σε ξεχωριστή ανάρτηση.

## Προεπισκόπηση του UI του Tenderly

*Επισκόπηση συναλλαγών:*
![](image1.jpg?w=1140&h=609)

*Περιβάλλον σφάλματος:*
![](image2.jpg?w=1131&h=432)

*Προσομοίωση σφάλματος:*
![](image3.jpg?w=1280&h=672)

## Επόμενα Βήματα
Ένα πράγμα για το οποίο το Yearn είναι πολύ ενθουσιασμένο είναι να φέρνει νέους συνεισφέροντες και να προσελκύει ταλέντο. Σε συνεργασία με την ομάδα του Tenderly, προσφέρουμε δωρεάν πρόσβαση 90 ημερών στο Tenderly για μέλη του YFI Boarding School (μια κοινότητα για επερχόμενους στρατηγούς-strategists). Πιστεύουμε ότι αυτό βοήθησε τα μέλη της κοινότητας αυτής να αποκτήσουν βαθύτερες γνώσεις για τον δικό τους κώδικα στρατηγικής, βοηθώντας τους να μάθουν πιο αποτελεσματικά, ενώ παράλληλα δείχνοντας τους την δύναμη του προϊόντος του Tenderly.

Το Yearn Finance είναι το DeFi φτιαγμένο απλά. Μάθετε περισσότερα διαβάζοντας τα έγγραφά μας, το όραμά μας και πώς να συμμετάσχετε.

Η Tenderly παρέχει μια end-to-end πλατφόρμα προγραμματιστών για ομάδες και εταιρείες που θέλουν να δημιουργήσουν καινοτόμα προϊόντα blockchain. Μάθετε περισσότερα στο tenderly.co.
