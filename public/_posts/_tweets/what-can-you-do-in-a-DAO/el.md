---
layout: post
title: "What can you do in a DAO?"
categories: [Tweets]
image: ./What-can-you-do-in-a-DAO/3_1473291057580367879.jpg
author: Tracheopteryx
translator: giosereth
publish: true
---

Πηγή: [twitter](https://twitter.com/tracheopteryx/status/1473314953713045507)

---

##### 1

H μετάβαση στην εργασία σε DAO (Αποκεντρωμένους Αυτόνομους Οργανισμούς) είναι για κάποιους μια πρόκληση.

Έχω βοηθήσει δεκάδες νεοεισερχόμενους στον χώρο αυτούς τους τελευταίους 18 μήνες και αυτό που είναι συχνά το πιο δύσκολο γι' αυτούς είναι αυτή η απλή ερώτηση:

"Τι πρέπει να κάνω;" 🤔

Με το παρακάτω thread θα προσπαθήσω να εξηγήσω ακριβώς αυτή την ερώτηση: 

![3_1473291057580367879](3_1473291057580367879.jpg)

---

##### 2

Σε ένα πραγματικό DAO η εργασία γίνεται διαφορετικά από ότι έχουμε συνηθίσει.

Είναι σαν τη διαφορά μεταξύ ενός ρομπότ και μιας αμοιβάδας  — τα DAO είναι σαν ένα μπολ γεμάτο με αμινοξέα που περιμένουν κάποιο ριβόσωμα να έρθει και να τα στοιβάξει με πρωτεΐνες, όχι σαν ένας προσεκτικά σχεδιασμένος κινητήρας που περιμένει την προκαθορισμένη ώθηση για να λειτουργήσει.

![3_1473314358570766343](3_1473314358570766343.jpg)

---

##### 3

Και δεν υπάρχουν πανεπιστημιακά μαθήματα για το πώς να γίνεις ένα ριβόσωμα σε κάποιο DAO (προς το παρόν).

Βρίσκεστε μέσα στο μπόλ με την σούπα και πρέπει να καταλάβετε τι πρέπει να κάνετε με πολύ λίγη καθοδήγηση. Είναι πραγματικά σαν αυτό που είπε ο Yoda.

Έχουμε υπομείνει εκατοντάδες χρόνια παραμυθιάσματος για να κατασκευάσουμε την ιδέα μια υποτιθέμενης "εργασιακής ηθικής" ... <br>

<img src="Yoda.gif" width="100%">

---

##### 4

... προκειμένου να μουδιάσουν τα ένστικτά μας, εξαπατώντας μας, ωθώντας μας έτσι να πιστεύουμε ότι είναι καλύτερο να περνάμε τη ζωή μας ως μισθωτοί σκλάβοι.

Οι περισσότεροι από εμάς έχουμε απομακρυνθεί τόσο πολύ από τη σύνδεση με τις δικές μας εσωτερικές ανάγκες και επιθυμίες που είναι σχεδόν αδύνατο να απαντήσουμε στο ερώτημα "τι θέλω πραγματικά;".

![3_1473305925603803143](3_1473305925603803143.jpg)

---

##### 5

Και, όσο παράξενο και αν φαίνεται, αυτό είναι το πρώτο ερώτημα που πρέπει να απαντήσουμε στα DAO που θέλουμε να συμμετέχουμε.

Επειδή, όπως και η βιολογία, τα DAO βασίζονται στο ότι ο καθένας από εμάς ακολουθεί τη δική του σοφία. Κάθε συστατικό μέρος ενός DAO πρέπει να είναι σε θέση να αποφασίζει μόνο του για το τι πρέπει να κάνει μέσω της αυτογνωσίας και της ανίχνευσης των επιθυμιών του συνόλου σε πραγματικό χρόνο.

---

##### 6

Δεν πρόκειται για μια "επίπεδη οργάνωση" αυτή η έννοια δεν λειτουργεί. Η ιεραρχία είναι ένα ουσιαστικό χαρακτηριστικό της πραγματικότητάς μας (ο ήλιος είναι μεγαλύτερος από τη γη, ξεπεράστε το).

Αυτό που είναι σημαντικό είναι η ρευστή ιεραρχία όπου ο ηγέτης είναι αυτός που ξέρει τι πρέπει να κάνει στη συνέχεια. (Και ποιά η διαδικασία και η δομή για να το υλοποιήσει).

---

##### 7

Επιστρέφοντας στο τι πρέπει να κάνουμε, δημιούργησα αυτό το διάγραμμα με βάση την ιαπωνική έννοια του Ikigai, προσαρμόζοντάς το έτσι ώστε να είναι DAO-κεντρικό, αν και το μεγαλύτερο μέρος του είναι το ίδιο.

Θα σας εξηγήσω κάθε κύκλο. 

<table><tr>
<td> <img src="3_1473304133268643850.jpg" style="width: 500px;"/> </td>
<td> <img src="3_1473304319655043081.jpg" style="width: 500px;"/> </td>
</tr></table>

---

##### 8

👉 Τι χρειάζετε ένα 𝔻𝔸𝕆;

Οτιδήποτε βρίσκεται σε αυτόν τον κύκλο είναι πολύτιμο για ένα DAO. Ελέγξτε το github του, τους πίνακες με τις διαθέσιμες εργασίες, τις σελίδες των κοινοτήτων, τα κανάλια στο discord ή όποιους άλλους πόρους διαθέτει το DAO για την ανάδειξη των εργασίων για τις οποίες αναζητούν συνεργάτες.

Βρείτε την εργασία που σας ταιριάζει και κάντε την.

---

##### 9

👉 Για ποιές εργασίες μπορείτε να πληρωθείτε; 

Δεν έχουν όλες οι συνεισφορές την ίδια αξία. Αν μπορείτε να κερδίσετε 1.000 δολάρια την ώρα ως σχεδιαστής λογοτύπων, τότε γενικά αυτό το είδος εργασίας θα προσφέρει μεγαλύτερη υπηρεσία στο DAO από ό,τι κάτι για το οποίο δεν μπορείτε να πληρωθείτε πολύ.

Αλλά αυτός δεν είναι ο μόναδικός παράγοντας.

---

##### 10

👉 Αυτό που αγαπάτε

Μπορεί να πληρώνεστε για τα λογότυπα που σχεδιάζετε, αλλά αν μισείτε να τα κάνετε, το πιθανότερο τότε είναι ότι δεν θα είναι τόσο καλά και, επιπλέον, δεν θα είναι μια εργασία που θα συνεχίσετε για πολύ.

Η ζωή είναι πολύ μικρή για να μην κάνεις αυτό που αγαπάς. Και η δουλειά που γίνεται με αγάπη είναι πάντα καλύτερη.

---

##### 11

👉 Αυτό, στο οποίο είστε καλοί

Μια από τις μεγαλύτερες χαρές στον κόσμο είναι να εργάζεσαι με λαμπρούς συναδέλφους. Φανταστείτε πώς θα ήταν ο κόσμος αν ο καθένας μας έκανε αυτό στο οποίο είναι καλός;

(Προσωπικά δεν χρειάζεται να το φανταστώ, δουλεύω στο [@iearnfinance](https://twitter.com/iearnfinance) και στο [@coordinape](https://twitter.com/coordinape).)

---

##### 12

Πρέπει να αρχίσουμε να βλέπουμε τα πράγματα από την οπτική των DAO.

Τι είδους εργασία έχει την μεγαλύτερη αξία για ένα DAO; 

Πως μπορώ να είμαι πιο χρήσιμος; 

Τα πάντα που περιλαμβάνονται στον κύκλο "τι χρειάζεται το DAO" είναι πολύτιμα, αλλά οι κόκκινες περιοχές είναι αυτές που είναι πιο πολύτιμες. Και στο κέντρο είναι εκεί που συμβαίνει η μαγεία.

---

##### 13

Δεν χρειάζεται να δημιουργήσουμε άλλα μεγαθήρια όπως το FAANG. Ο κόσμος ειλικρινά δεν μπορεί να το αντέξει αυτό. Τα DAO μπορούν να είναι κάτι διαφορετικό.

Η εργασία μπορεί να είναι χαρά και όχι βάρος. Η αποζημίωση για την παρεχόμενη εργασία μπορεί να είναι δώρο και όχι ανταγωνισμός. Και ίσως οι "εταιρείες" σε αυτό τον καινούριο χώρο να μοιάζουν περισσότερο με δάση, όχι με βιομηχανικά οικόπεδα.

![3_1473312850865278988](3_1473312850865278988.jpg)

---

##### 14

Σε τελική ανάλυση δεν είναι τόσο δύσκολο να φανταστούμε πως θα ήταν ο κόσμος αν ο καθένας από εμάς έκανε μόνο τη δουλειά που αγαπούσε, στην οποία είναι καλός, που μπορεί να του αποφέρει ένα ικανοποιητικό μισθό και την οποία χρειαζόνται τα DAO μας.

Αν δεν μπορούμε να κάνουμε το παραπάνω πραγματικότητα, δεν υπάρχει λόγος να δουλεύουμε σε DAO. 

/Τέλος
